---
date: "2020-11-01T23:23:17.619Z"
title: "Biblia Dysforii Płciowej"
linkTitle: Wstęp
description: "O tym, że dysforia objawia się na wiele sposobów. A także co to znaczy być trans."
preBody: '_disclaimer'
lang: pl
siblings:
  next: /pl/czym-jest-plec
  nextCaption: Czym jest płeć?
classes:
  - gdb
---


{!{
{{import
  '~/img'
  images.titlecard
  srcSizes="(max-width: 800px) 100vw, (max-width: 1000px) 70vw, 767px"
  alt="Biblia Dysforii Płciowej"
  style="margin-bottom: 1em;"
  imgStyle="width: 100%"
}}
}!}

### Spis treści:

{!{ <div class="two-column-list"> }!}

1. [Wstęp](#Wstęp)

2. [Czym jest płeć?](/pl/czym-jest-plec)

3. [Historia dysphorii płciowej](/pl/historia)

4. [Euforia płciowa](/pl/euforia)

5. [Dysforia fizyczna](/pl/dysforia-fizyczna)

6. [Dysforia biochemiczna](/pl/dysforia-biochemiczna)

7. [Dysforia społeczna](/pl/dysforia-spoleczna)

8. [Dysforia roli społecznej](/pl/dysforia-roli-spolecznej)

9. [Dysforia seksualna](/pl/dysforia-seksualna)

10. [Dysforia prezentacyjna](/pl/dysforia-prezentacyjna)

11. [Dysforia egzystencjalna](/pl/dysforia-egzystencjalna)

12. [Ukryta dysforia](/pl/ukryta-dysforia)

13. [Syndrom oszusta](/pl/syndrom-oszusta)

14. [Czy jestem trans?](/pl/czy-jestem-trans)

15. [Diagnoza kliniczna](/pl/diagnoza)

16. [Leczenie dysforii płciowej](/pl/leczenie)

17. [Przyczyny dysforii płciowej](/pl/przyczyny)

18. [Chromosomy](/pl/chromosomy)

19. [Jak działają hormony](/pl/hormony)

20. [Drugie dojrzewanie androgenowe dla początkujących](/pl/drugie-dojrzewanie-T)

21. [Drugie dojrzewanie estrogenowe dla początkujących](/pl/drugie-dojrzewanie-E)

22. [Podsumowanie](/pl/podsumowanie)

{!{ </div> }!}

<hr class="print-break-after print-hidden">

## Wstęp

{!{
<div class="gutter"><blockquote>
  <strong>Trans·płcio·wy</strong> - <em>przymiotnik</em><br>
  Oznaczający lub odnoszący się do osoby, której poczucie tożsamości osobistej i płci nie odpowiada płci przypisanej jej przy urodzeniu.
</blockquote></div>
}!}

Odkąd istnieje ludzka cywilizacja istnieli też ludzie, których odczuwanie wewnętrznej płci nie pokrywało się z fizycznymi cechami ich ciała. Gala, klasa kapłańska "trzeciej płci" w imperium sumeryjskim, istniała ponad 4 500 lat temu. Rdzenne kultury Ameryki Północnej uznawały "[trzecią płeć](https://pl.wikipedia.org/wiki/Trzecia_p%C5%82e%C4%87)" na długo przed europejskim kolonializmem i robią to do dziś. Cesarzowa rzymska Heliogabal (218 r. n.e.) nalegała, by zwracać się do niej Pani, a nie Pan, a nawet zaproponowała okup za każdego, kto mógłby przeprowadzić operację rekonstrukcji narządów płciowych.

Mimo to, współczesne rozumienie doświadczenia transpłciowości istnieje dopiero od około 130 lat. Nawet słowo "transpłciowość" pochodzi dopiero z 1965 roku, kiedy John Oliven zaproponował je jako bardziej precyzyjną alternatywę dla terminu "transseksualność" Davida Cauldwella (ukutego w 1949 roku), który sam zastąpił termin "transwestytyzm" Magnusa Hirschfielda (1910).

Bycie osobą transpłciową oznacza posiadanie tożsamości płciowej, która nie jest zgodna z płcią biologiczną zakładaną na podstawie genitaliów, z którymi się urodzono. Może to oznaczać, że osoba urodzona z penisem jest w rzeczywistości dziewczyną, bądź osoba urodzona ze sromem jest w rzeczywistości chłopakiem, lub że osoba z którąkolwiek konfiguracją genitaliów może nie pasować w pełni do żadnej ze stron tego spektrum i jest niebinarna.

Osoba transpłciowa może to sobie uświadomić w *dowolnym momencie swojego życia*. Niektóre dzieci rozpoznają to tak szybko, jak tylko są w stanie pojąć koncepcję różnic między płciami, inne nie zaczynają odczuwać niczego aż do początku okresu dojrzewania, a jeszcze inne nie zdają sobie sprawy, że cokolwiek jest nie tak dopóki nie staną się w pełni dorosłe. Wielu ludzi po prostu nigdy nie zetknęło się z myślą, że ich płeć może nie pasować do płci nadanej im przy urodzeniu, ani z tym jakie to uczucie i dlatego po prostu zaakceptowali swój los.

Jeszcze bardziej powszechne jest przekonanie, że nawet jeśli mają uczucia niezadowolenia z płci którą przypisano im przy urodzeniu, wierzą że to nie jest to samo czego doświadczają osoby transpłciowe. Niektórzy mogą uważać, że pragnienie bycia osobą transpłciową i posiadania możliwości tranzycji jest pewnego rodzaju brakiem szacunku dla "prawdziwych" osób transpłciowych które wiedziały, że tak naprawdę są chłopcami lub dziewczynkami "urodzonymi w niewłaściwym ciele". Te narracje na temat doświadczeń osób transpłciowych, które zostały rozpowszechnione przez popularne media, tworzą bardzo fałszywe wrażenie tego co to znaczy być osobą transpłciową i jak wygląda dorastanie osób transpłciowych.

To doświadczenie braku ciągłości pomiędzy wewnętrznym i zewnętrznym "ja" jest tym, co opisujemy jako dysforię płciową. Każda osoba transpłciowa, niezależnie od jej pozycji w obrębie lub poza binarnym układem płci, doświadcza pewnej formy dysforii płciowej. Jest to pewnego rodzaju temat polityczny w społecznościach trans, ponieważ różne grupy mają swoje własne pomysły na to czym jest dysforia płciowa, jak się objawia i co kwalifikuje osobę jako trans. Ogólnie rzecz biorąc ta debata jest jednak bezowocna, ponieważ definicja na górze tej strony obejmuje początek i koniec tego, jak te terminy się przenikają.

Celem tej strony jest udokumentowanie wielu sposobów, w jakie może przejawiać się dysforia płciowa, jak również innych aspektów tranzycji, aby zapewnić przewodnik dla tych, którzy mają wątpliwości, tych, którzy rozpoczynają swoją transpłciową podróż, tych, którzy już są na swojej drodze, i tych, którzy po prostu chcą być lepszymi sojusznikami.

{!{
<div class="gutter flex flex-end print-inline print-span2 print-center">
<span>Tytułowa grafika na bazie dzieła <a href="https://www.instagram.com/jp_means_jumpei/">Jumpei JP Ueoka</a></span>
<div class="grid-row" style="grid-template-columns: 1fr 1fr">
{{import '~/img' images.jpjumpei_1 className="" link="https://www.instagram.com/p/Bq2uRCtFttU/"}}
{{import '~/img' images.jpjumpei_2 className="" link="https://www.instagram.com/p/BlA3IUrAnTi/"}}
</div>
</div>
}!}
