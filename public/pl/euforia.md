---
date: "2020-10-16T22:53:18.897Z"
title: "Objawy dysforii: euforia płciowa"
linkTitle: "Euforia płciowa"
description: "Nie ma cienia bez światła"
preBody: '_disclaimer'
lang: pl
siblings:
  prev: /pl/historia
  prevCaption: Historia dysforii płciowej
  next: /pl/dysforia-fizyczna
  nextCaption: Dysforia fizyczna
classes:
  - gdb
tweets:
  - '1215716433210105856'
  - '1228141518386585607'
  - '1228165207316287489'
  - '1228165767264256003'
---

# Euforia płciowa

{!{
<div class="gutter"><blockquote>
  <strong>Eu·fo·ria</strong> - <em>rzeczownik</em><br>
  Stan dużego zadowolenia, błogostan, stan radosnego podniecenia.
</blockquote></div>
}!}

Zanim będę mogła mówić o komforcie, najpierw muszę powiedzieć o uldze. Euforia płciowa sama w sobie jest znakiem dysforii płciowej. Możesz zadawać sobie pytanie, "jak radość może być smutkiem?" Odpowiedź na to jest prosta.

Wyobraź sobie osobę która została urodzona w jaskini i spędziła całe życie pod ziemią używając świeczek i lamp olejowych jako jedynych źródeł światła. Wyobraź sobie że nigdy nie była nad ziemią, nie wie nawet że powierzchnia istnieje. Wtem, jednego dnia, sufit jednego z tunelów się zawala i zostawia wyrwę, przez którą da się przeczołgać na zewnątrz. Wpada przez nią światło słoneczne które na początku jest oślepiające, więc osoba wystraszona ucieka. Potem jednak wraca do wyrwy i, w miarę jak jej oczy przystosowują się do jasności, wygląda przez nią a na zewnątrz widzi jasny i jaskrawy świat pełny barw, o których nawet nie wiedziała że istnieją.

Tamten świat jest straszny, wielki i pełen niewiadomych, więc wczołguje się z powrotem do jaskini dla bezpieczeństwa. Wyrwa jednak nadal jest tam gdzie była, i nasza osoba widzi światło wpadające przez nią za każdym razem gdy przechodzi obok. Stopniowo, zaczyna wyglądać częściej i częściej, zapuszczać się dalej i dalej od dziury. Zaczyna pragnąć tego światła, znajduje powody aby coraz częściej je "odwiedzać".  

W końcu zdaje sobie sprawę, że już nie chce wracać do swojej dziury. Musi wrócić bo tam jest jej rodzina oraz przyjaciele, ale to miejsce jest o tyle lepsze, po prostu chce zostać tutaj. Wracanie do dziury zaczyna wydawać się niewłaściwe, przebywanie tak dużo w ciemności zaczyna boleć.

Tak właśnie wygląda euforia płciowa - nagłe blaski światła które mogą się na początku wydawać zbyt przytłaczające, zbyt dezorientujące aby je zrozumieć ale z biegiem czasu zaczynasz się do nich przyzwyczajać i zdajesz sobie sprawe że to tutaj przynależysz, a ciemność staje się dysforią.

{!{ <div class="gutter">{{import '~/tweet' ids=[
  '1215716433210105856'
] tweets=meta.tweets className="hide-reply" }}</div> }!}

Wiele osób transpłciowych nie zdaje sobie sprawy w jak wielkim bólu są dopóki nie znajdą tych maleńkich kawałków ulgi. Cosplay, aktorstwo, drag, gry fabularne, gry wideo; maleńkie wyprawy w głąb płci innej niż ta, jako która dotąd żyli. Odkrywają, że czują się przy tym dobrze. Wymyślają wymówki, dlaczego ("Jeśli będę się patrzeć na tyłek tej postaci przez kilkadziesiąt godzin, to równie dobrze może to być tyłek dziewczyny."), będą robili wszystko żeby przekonać samych siebie że to tylko zabawa lub ekspresja artystyczna. Mogą sobie wmawiać że te małe przebłyski szczęścia które czują kiedy ktoś uzyje wobec nich innego rodzaju gramatycznego są tylko spowodowane niezwykłością takiej sytuacji. Jednakże nie upłynie tak dużo czasu zanim zaczną szukać powodów aby czuć je częściej. Częściej i częściej "roleplayują" postaci innej płci, tworząc więcej kostiumów, kupując więcej ubrań. Okaże się że będziesz chcieć robić to cały czas, ponieważ wydaje Ci się to lepsze niż Twoje prawdziwe życie, i bycie "tobą" zaczyna boleć. Prędzej czy później, to Twoje stare "ja" staje się kostiumem.

To jest najważniejszy z powodów dlaczego jako wspólnota mówimy "nie potrzebujesz czuć dysforii abu być trans" - ponieważ czarny tusz na czarnym płótnie nie jest widzialny bez bardzo dokładnego zbadania i jasnego światła.

Wszystko co może być źródłem dysforii ma swoją, odpowiadającą mu euforię.

{!{ <div class="print-break-before"></div> }!}

{!{ <div class="gutter">{{import '~/tweet' ids=[
  '1228141518386585607'
  '1228165207316287489'
  '1228165767264256003'
] tweets=meta.tweets className="hide-reply" }}</div> }!}

Przykłady:

* Bycie adresowanym za pomocą poprawnego rodzaju gramatycznego
* Bycie adresowanym za pomocą wybranego imienia (tzw. truename, prawdziwe imię)
* Noszenie ubrań odpowiadających swojej płci odczuwanej
* Widzenie i czucie zmian w swoim ciele
* Widzenie siebie w lustrze (zanik depersonalizacji)
* Socjalizowanie się w sposób, który współgra z oczekiwaniami odnośnie naszej płci odczuwanej
* Ostrzyżenie się na męski/żeński/androgyniczny sposób
* Golenie nóg
* NIEgolenie nóg
* Bycie uwzględnionym w czymś, w czym normalnie nie zostałoby się uwzględnionym z powodu swojej płci przypisanej przy urodzeniu (np. wieczór panieński lub kawalerski)
* Czucie się atrakcyjnie lub uprawianie seksu w sposób, który współgra ze swoją płcią kulturową i seksualnością

Nawet po prostu istnienie jako prawdziwa wersja siebie i bycie tak postrzeganym może być bardzo euforyczne.

**Czym euforia NIE jest**, to seksualnym podnieceniem, fetyszem. Czasami euforia może spowodować reakcję seksualną, i w grę wchodzi wiele czynników które się do tego przyczyniają (na przykład, czucie się dobrze ze swoim ciałem może podniecać, na przykład), ale nie jest ona źródłem podniecenia seksualnego. Osoby transpłciowe nie podnieca prezentowanie bądź zachowywanie się jak ich prawdziwe "ja".

Jednakże, wiele osób które jeszcze nie zdały sobie sprawy z tego, że są trans, może uciekać się do najróżniejszych fetyszy i praktyk seksualnych aby wyrazić swoją płeć i/lub ulżyć swojej dysforii. Jest możliwe że niektóre z tych fetyszy pozostaną z nimi po tranzycji. Nie powinno być w tym nic wstydliwego, sposoby w które spełniają się seksualnie to tylko i wyłącznie ich sprawa. Trzeba jednak pamiętać, że wszystko to jest _obok_ ich płci. Poczucie płciowości osoby transpłciowej trwa przez całe jej życie, nie znika kiedy wraca ona do swoich codziennych czynności.
