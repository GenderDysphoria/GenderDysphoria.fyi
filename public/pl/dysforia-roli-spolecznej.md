---
date: "2020-01-26T20:41:55.827Z"
title: "Objawy dysforii: dysforia roli społecznej"
linkTitle: "Dysforia roli społecznej"
description: "Ponieważ rola jest rolą, zaś dola jest dolą, a ciężką jest dolą w złej życie roli."
preBody: '_disclaimer'
lang: pl
siblings:
  prev: /pl/dysforia-spoleczna
  prevCaption: Dysforia społeczna
  next: /pl/dysforia-seksualna
  nextCaption: Dysforia seksualna
classes:
  - gdb
tweets:
  - '1201138482569195526'
  - '1216109204093722630'
  - '1216109206509694979'
  - '1216109207671508992'
  - '1216109214994747393'
  - '1216110299285200896'
  - '1216110666626555904'
  - '1216111083997605888'
  - '1216112014411599877'

---

# Dysforia roli społecznej

Role płciowe istnieją i, niezależnie od tego jak bardzo będziemy się starać z nimi walczyć i zwracać uwagę na ich seksizm, zawsze od ludzi będzie się czegoś oczekiwać ze względu na ich płeć. Najmocniejsze tego typu oczekiwania znajdują się w rolach małżeńskich i rodzicielskich; "Żona", "Mąż", "Matka", "Ojciec" - te określenia przychodzą w zestawie ze znacznym bagażem i niepoprawna rola, albo w ogóle jakakolwiek rola, może ciążyć jak ołowiany kaftan. Dostajesz całą książkę pełną wzorców zachowań i akcji, rzeczy które masz lubić i nie lubisz, oczekiwań w sprawie których to, że je spełnisz, jest rzeczą które się po Tobie spodziewa, a jeśli nie spełni się tych wymagań zostaje się oznaczonym jako zły rodzic.

Rodzic o płci żeńskiej przypisanej przy urodzeniu może doświadczać ciężkiej dysforii będąc nazywanym matką. Większość źródeł informacji na temat porodu jest _ekstremalnie_ żeńsko nacechowana płciowo więc sam proces poczęcia, ciaży i porodu jest niesamowicie naładowany oczekiwaniami ze względu na rolę płciową. Jeśli jesteś w ciąży dostajesz nalepkę mamy, niezależnie od tego jak się z tym czujesz. A z tym przychodzi cała masa oczekiwań - oczekiwań odnośnie opieki, karmienia piersią i wychowywania dzieci.

Osoby transżenskie posiadające "passing" (będące w stanie uchodzić za swoją płeć odczuwaną) także się z tym spotykają. Jeśli trzymają niemowlaka lub opiekują się dzieckiem dostają z automatu nalepkę mamy (chyba że dziecko jest rasy mieszanej, wtedy zostają zdegradowane do opiekunki ale to już jest temat na inny artykuł). Może to dawać poczucie walidacji ponieważ jest to znak że zostało sie odczytanym jako kobieta ale może to też to poczucie odbierać, kiedy cispłciowe kobiety zaczynają opowiadać o tym, co myślą że jest wspólnym doświadczeniem z procesami reprodukcyjnymi.

Niektóre niespodziewane sposoby w które dysforia roli społecznej może się manifestować, to potrzeba dostosowania się do standardów socjalnych swojej prawidziwej płci. Na przykład, wiele transpłciowych kobiet nawet przed tranzycją czuło potrzebę zakrywania swojej klatki piersiowej, jakby z wewnętrznego poczucia skromności. Dyskomfort przy pływaniu "topless" jest częstym zjawiskiem, nawet jeśli osoba jeszcze nie ma zrozumienia dla swojego prawdziwego "ja"; coś w środku po prostu wie.

### Wstyd

Niepowodzenie w dostosowaniu się do tych roli może się _bardzo intensywnie_ przejawiać jako wstyd i upokorzenie. Dorastanie "w szafie" i borykanie się z wpasowaniem się w nie swoją płeć często powoduje rozczarowanie u rodziców i rówieśników, którzy mieli inne oczekiwania. Ojciec może być rozczarowany że jego dziecko o płci męskiej przypisanej przy urodzeniu nie chce brać udziału w sporcie czy w innych męskich aktywnościach. Żeńskie rówieśniczki mogą demostrować niezadowolenie, kiedy nastolatek o płci żeńskiej przypisanej przy urodzeniu woli przebywać w otoczeniu mężczyzn. Nastoletni chłopcy mogą ostracyzować osobę o płci męskiej przypisanej przy urodzeniu za niewspółgranie z ich humorem.

Tego rodzaju sytuacje mogą prowadzić do znęcania się i przemocy, pchając osobę transpłciową w poczucie izolacji, samotności i niezręczności. To bycie oddzielonym potem wywołuje uczucie wstydu, że nie jest się tą osobą którą wszyscy dookoła chcą, żeby się było. To wszystko potem przejawia się jako depresja "na dodatek" oprócz dysforii, wzmacnając tylko jej ból.

{!{ <div class="gutter">
{{import '~/tweet' ids=[
  '1201138482569195526'
] tweets=meta.tweets className="" }}
{{import '~/tweet-translation' text =[
  'Poczucie winy jest produktem ubocznym wstydu, wstyd jest produktem ubocznym transfobii, a transfobia jest produktem ubocznym kłamstw bazowanych na strachu.'
  'Kiedy zdasz sobie z tego sprawę, możesz zacząć postrzegać transpłciowość jako to, czym naprawdę jest... piękną manifestację natury. Dar, który należy miłować, a nie przekleństwo, które trzeba ukryć.'
]}}
</div> }!}

Wstyd staje się wyjątkowo intensywny w momencie, w którym odkryje się przed kimś innym jako osoba trans. Negatywne, czasami nawet brutalne reakcje transfobicznych znajomych i rodziny na "wyjście z szafy" przetwarzają ten wstyd w bardzo silne poczucie winy i kompromitacji. Dorosła osoba transpłciowa w małżeństwie może czuć ogromne wyrzuty sumienia za postawienie życia swojej osoby partnerskiej do góry nogami przez odkrycie się. Może oczekiwać wyrzutów ze strony swoich sąsiadów oraz bać się jak wpłynie to na ich osobę partnerską i/lub dzieci.

To także jest forma dysforii płciowej, ponieważ te wpływy nie byłyby odczuwane gdyby dana osoba była cispłciowa.

Inny sposób, w który wstyd gra rolę w tym przedstawieniu znajduje się w systemowej transfobii obecnej w naszym społeczeństwie. Dorosłe dzisiaj osoby transpłciowe dorastały konsumując transfobiczne media w ich dzieciństwie. Obsesja późnych lat 80. i wczesnych lat 90. na punkcie transpłciowości była wręcz traumatyczna dla ówczesnych transpłciowych dzieci, kiedy oglądały jak wszyscy dorośli i ich rówieśnicy śmiali się, szydzili i ogólnie byli zdegustowani osobami z którymi one nie tylko się identyfikowały, ale także mocno empatyzowały i szanowały je. Ten wstyd siedzi z nami przez całą długość naszego żuc

Wstyd też często gromadzi się, aż eksploduje w formie radykalnego działania. Bardzo często występującą cechą wspólną historii osób transpłciowych są cykle w których stopniowo zmieniali swoją prezentację, walcząc ze swoimi uczucuiami coraz mniej i mniej, aż w końcu nagle czują się pokonani przez wstyd i wyrzucają wszystko w diabły, przyrzekając sobie że nigdy więcej nie podążą za tymi uczuciami. Cykl jednak powtarza się znowu i znowu.

### Randkowanie i związki romantyczne

{!{ <div class="gutter">
{{import '~/tweet' ids=[
  '1216109204093722630'
  '1216109206509694979'
  '1216109207671508992'
  '1216109214994747393'
  '1216110299285200896'
  '1216110666626555904'
  '1216111083997605888'
  '1216112014411599877'
] tweets=meta.tweets className="oneblock capped" }}
{{import '~/tweet-translation' text =[
  'Rozumiem ten tok myślowy. Transpłciowe dziewczyny dorastają błędnie myśląc że są chłopakami, więc jest od nich oczekiwane że będą odczuwać normatywny, heteroseksualny pociąg do kobiet. Jeśli jesteś transpłciową lesbijką to przechodzisz tranzycję, ale nadal podobają Ci się kobiety. Więc to to samo, nie? Nie.'
  'Porozmawiajmy o detalach. Na początek, warto zauwazyć że większość transpłciowych lesbijek nie doświadcza normatywnego, heteroseksualnego przyciągania do kobiet w ten sam sposób co mężczyźni "cisheci". Dysforia oraz pogmatwane uczucia odnośnie płciowości bardzo z tym mieszają.'
  'Zanim przeszłam tranzycję, sama myśl robienia czegokolwiek seksualnego albo romantycznego z dziewczyną przyprawiała mnie o nudności ponieważ sprawiało to że czułam się jakbym przyjmowała męską rolę - rolę chłopaka, męskiego kochanka - a to sprawiało że moja utajona dysforia wchodziła na wyższy bieg.'
  'Zaraz po tym jak przeszłam tranzycję, moja rodzina i znajomi przypuścili że będę tylko i wyłącznie, albo przynajmniej głównie, "zainteresowana" mężczyznami. Każda mainstreamowa wiadomość kulturalna o kobietach (włączając w to kobiety transpłciowe) mówiła mi że muszą mi się podobać mężczyźni.'
  'Wiele specjalistów świadczących usługi "transpłciowej" opieki zdrowotnej operuje na bardzo, bardzo prymitywnym systemie gdzie cispłciowy lekarz zadaje Ci mnóstwo pytań, jak chociaż "jakimi zabawkami się bawiłaś jako dziecko?" żeby przekonać się czy wystarczająco pasujesz do tego czym kobieta "powinna być". A kobieta "powinna być" przyciągana seksualnie do mężczyzn.'
  'Tak więc transpłciowe lesbijki spotykają się z mocnymi naciskami, zarówno wewnętrznymi jak i zewnętrznymi, żeby porzucić swój lesbianizm i odczuwać przyciąganie do mężczyzn. To absolutnie nie jest podobne do czegokolwiek co odczuwa jakikolwiek heteroseksualny mężczyzna, ale za to jest bardzo podobne do doświadczeń cispłciowych lesbijek!'
  'Ostatnia rzecz - sposób w jaki jako transpłciowa lesbijka odczuwa się przyciąganie, seks i romans w stosunku do innych kobiet. Nie jest to takie samo uczucie jak "cishetowe" przyciąganie. Nie jest obarczone żadnymi z tych dziwnych, prymitywnych oczekiwań. Nie widzę nic z tego w swoim życiu.'
  'Kiedy czytam "cishetowe" doświadczenia ich seksualności, nie czuję nic poza alienacją. Kiedy czytam doświadczenia lesbijskie, rezonują ze mną głęboko i rozpoznaję w nich niektóre elementy tego jak ja doświadczam mojej seksualności w stosunku do ludzi których kocham i do których czuję przyciąganie.'
]}}
</div> }!}

Dysforia roli społeczenej _bardzo mocno_ wpływa na rytuały zalotów. Bycie zmuszonym do bycia czyjąś dziewczyną czy chłopakiem jeśli nie jesteś dziewczyną czy chłopakiem jest niezwykle dezorientujące i często wywołuje silne poczucie niesprawiedliwości. Osoby o płci męskiej przypisanej przy urodzeniu mogą marzyć o tym żeby _to one_ były osobą którą ktoś się opiekuje, a osoby o płci żeńskiej przypisanej przy urodzeniu mogą odczuwać dyskomfort w związku z ilością atencji otrzymywanej od ich potencjalnych partnerów (oczywiście poza dyskomfortem który odczuwają kobiety, to odnosi się także do prawdziwej atencji a nie tylko niechcianej). Oczekiwanie ze strony ich partnerów, że wypełnią te role, mogą być znaczącym ciężarem. W kontraście, randkowanie jako Twoja prawdziwa płeć staje się euforyczne. Kup transpłciowej dziewczynie kwiaty i oglądaj jak omdlewa ze szczęścia.

Osoba transpłciowa "siedząca w szafie" może czuć tak duży nacisk żeby dostosować się do heteroseksualności że będzie w stanie powstrzymać swoje instynkty związane ze związkami i przybierze rolę performatywną. Wiele razy zdarzyło się, że transpłciowa kobieta próbowała odgrywać rolę heteroseksualnego męża kobiety, tylko po to żeby po tranzycji zdać sobie sprawę że raczej wolałaby rolę kobiety. Możliwe, że nigdy nawet tak naprawdę nie odczuwała przyciągania seksualnego do kobiet.

Poza dyskomfortem, wiele osób transpłciowych zdaje sobie sprawę że dynamika związków których doświadczały po prostu nie pasowały do tego, za kogo się wtedy uważały. Wiele osób zdaje sobie sprawę po tranzycji że tak naprawdę nigdy nie randkowały jak osoba ich przypisanej płci, zamiast tego zawsze wchodząc w związki które zgadzały się z ich płciowością. Związki żensko-żeńskie i męsko-męskie mają kompletnie inne wzory zachowań od związków heteroseksualnych; inne rytuały zalotów; inne postrzeganie siebie nawzajem; inne style komunikacji. Mężczyźni odnoszą się inaczej do mężczyzn niż do kobiet, a kobiety do kobiet inaczej niż do mężczyzn, nawet jeśli nie wiedzą że są mężczyzną czy kobietą.

Przykładowo, ja sama po odkryciu się swojej żonie zdałam sobie sprawę że wszystkie moje poprzednie prób randkowania były bardzo lesbijskie. Moim pierwszym zadaniem zawsze było zaprzyjaźnić się z nią. Randki nigdy nie były nazywane randkami bo po prostu siedziałyśmy sobie gdzieś i gadałyśmy, spędzając razem czas. Kilka moich związków skończyło się też po prostu ponieważ zbyt bałam się zrobić pierwszy ruch, bojąc się zrujnowania naszej przyjaźni. Spędzałam pół dnia myśląc o niej, nie z pożądania seksualnego ale z osobistego zakochania. Moja pierwsza dziewczyna zwyczajnie powiedziała mi na naszej pierwszej randce że nie jestem jak jakikolwiek inny mężczyzna z którym chodziła bo zadowalała mnie po prostu rozmowa, nie miałam żadnego parcia na przejście od razu do czynności bardziej "fizycznych". Zerwała ze mną dwa miesiące później bo nie byłam tak asertywna jak chciałaby, żeby był jej partner.

Ta dynamika staje się jeszcze bardziej złożona w przypadku osób niebinarnych, które czasami nie są w stanie opisać swojego stylu randkowania lepiej niż "queerowy". Niektóre mają problem ze zidentyfikowaniem roli jaką grają w związku. Inne przybierają specyficzną rolę która jest typowo postrzegana jako rola binarnie nacechowana płciowo. Niektóre osoby niebinarne chcą być postrzegane jako dziewczyna/chłopak, nawet jeśli nie są kobietą albo mężczyzną. Niektóre chcą odgrywać rolę widzianą przez społeczeństwo jako neutralną lub zawierającą aspekty pochodzące z obydwóch ról binarnych.
