---
date: "2020-01-26T20:41:55.827Z"
title: "Mechanizmy obronne: dysforia w przebraniu"
linkTitle: "Mechanizmy obronne"
description: "Sposoby, w jakie sobie radziliśmy_łyśmy."
preBody: '_disclaimer'
lang: pl
siblings:
  prev: /pl/dysforia-egzystencjalna
  prevCaption: Dysforia egzystencjalna
  next: /pl/syndrom-oszusta
  nextCaption: Syndrom oszusta
classes:
  - gdb
tweets:
  - '1215746083487461379'
  - '1215749725456125952'
---

# Mechanizmy obronne

Dorastanie w szafie, nawet gdy nie wiesz, że to szafa, staje się egzystencją zbudowaną na fundamentach mechanizmów obronnych, mających na celu złagodzenie dysforii. Oto kilka sposobów, w jakie mechanizmy obronne mogą działać w codziennym życiu osób w trans szafie:

- Kiedy gra wideo daje ci opcję wybrania płci, masz tendencję do wybierania płci innej niż przypisana ci przy urodzeniu. Mogą temu towarzyszyć wyjaśnienia broniące tego wyboru. "Domyślnie był facet i nie miało to dla mnie znaczenia", "Nie chcę godzinami patrzeć na tyłek faceta".
- Preferencja do literatury i filmów z postaciami płci zgodnej z twoją tożsamością płciową albo takich, które łamią normy płciowe ("Mulan", "Małe kobietki").
- Ujście w pornografii, które zaspokaja silne pragnienia albo z którym bardziej się identyfikujesz, takie jak pociąg do gejowskiego/lesbijskiego porno, ślubnych kinków albo sekwencji transformacyjnych.
- Crossdressing albo drag.
- Wynajdywanie wymówek, aby ściąć albo zapuszczać włosy.
- Golenie włosów na ciele albo, przeciwnie, odmowa golenia włosów, których się od ciebie oczekuje.
- Noszenie luźnych, workowatych ubrań, które kryją kształt twojego ciała.
- Unikanie zgromadzeń społecznych, kiedy to tylko możliwe, izolowanie się.
- Duże wyedukowanie w pewnych upłciowionych tematach, jak na przykład męski albo żeński dizajn odzieżowy.
- Obsesyjne ćwiczenia fizyczne (u osób o żeńskiej płci przypisanej przy urodzeniu).
- Pomaganie cis osobom partnerskim przeciwnej płci z kupowaniem ciuchów jako substytut własnych pragnień takiej prezencji.

{!{
<div class="gutter">{{import '~/tweet' ids=[
  '1215746083487461379'
  '1215749725456125952'
] tweets=meta.tweets className="collapse" }}
<!--
Martwisz się, że możesz być homofobem_ką, nawet jeśli popierasz prawa dla osób homoseksualnych, ponieważ "tematy LGBT+" napełniają cię głębokim dyskomfortem. To wszystko wydaje się krzykliwe i przesadnie seksualne. Sprawia, że masz ochotę zapaść się pod ziemię, zanim zje cię zakłopotanie z drugiej ręki.

Później, kiedy spotkasz rzeczywiste queerowe osoby albo osoby, z którymi się przyjaźnisz, wyjdą z szafy, zaczynasz je idolizować. Ale też odczuwasz zazdrość. Są *wolne* i *prawdziwe* w sposób, który wydaje się niemożliwy dla osób hetero, takich jak ty. Mają wielkie zmartwienia *prawdziwych osób*, marzenia i życia.
-->
</div> }!}

Z uwagi na to, ile krzywdy wyrządzane jest nonkonformistycznym płciowo dzieciom, wiele trans osób nauczyło się w trakcie dorastania ukrywać z konieczności swoją naturalną osobowość. Wiele opowiada o swojej fazie, kiedy próbowały "wkupić się w łaski" przypisanej im płci, odgrywając męskość albo kobiecość aż do ekstremów, aby spróbować się "naprawić". Prowadzi do to represyjnych tendencji, które mogą z pozoru sprawiać wrażenie toksycznych, ale są tak naprawdę skutkiem prób ukrycia swojego prawdziwego ja.

- Zapuszczanie i drobiazgowa pielęgnacja zarostu (tak zwana "broda wyparcia").
- Zajęcie się makijażem artystycznym, aby doprowadzić do perfekcji wysoce kobiecy wygląd.
- Skrajnie męska albo kobieca prezentacja.
- Unikanie konwersacji o modzie którejkolwiek płci i dysocjowanie, kiedy taki temat się pojawia.
- Obsesyjne ćwiczenia fizyczne (u osób o męskiej płci przypisanej przy urodzeniu).
- Przyjmowanie w związku silnie stereotypowej roli płciowej (np. pracowita, skromna kura domowa).
- Wejście w związek małżeński i wychowywanie dzieci w oczekiwaniu, że "naprawisz" w ten sposób to, co z tobą nie tak.
- Przyjmowanie skrajnie konserwatywnego podejścia do genderu i seksualności.
- Wyrażanie homofobii i transfobii jako środka samoobrony, mającego odsuwać podejrzenia.
- Agresywnie pasywny udział w czymkolwiek związanym z płcią zgodną z twoją tożsamością.

No i wreszcie, innym bardzo częstym mechanizmem obronnym jest znajdowanie ucieczki w różnych zajęciach, aby zapomnieć o swoich emocjach.

- Poświęcanie mnóstwa czasu na hobby.
- Spędzanie długich godzin w pracy.
- Oglądanie godzinami filmów, seriali bądź zaczytywanie się książkami.
- Spędzanie całego wolnego czasu, grając w gry wideo albo w mediach społecznościowych.
- Obsesyjne sprzątanie swojej przestrzeni życiowej.
- Spanie. Mnóstwo spania.
