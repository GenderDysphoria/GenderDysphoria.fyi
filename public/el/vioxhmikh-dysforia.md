---
date: "2025-11-01T15:33:39Z"
title: "Πώς Εκδηλώνεται Η Δυσφορία: Βιοχημική Δυσφορία"
linkTitle: "Βιοχημική Δυσφορία"
description: "Οι πραγματικοί, βιολογικοί παράγοντες της δυσφορίας φύλου που προκαλούν ψυχικές αναταραχές"
preBody: '_disclaimer'
lang: el
classes:
  - gdb
tweets:
  - '1215716438972993536'
  - '1215736608055537670'
  - '1215738145473474560'
  - '1215740224325783553'
  - '1222738910821978113'
  - '1222739427312750594'
  - '1222740261178105856'
  - '1222742135067303937'
  - '1222743360034758656'
  - '1222743749920464896'
siblings:
  prev: /el/swmatikh-dysforia
  prevCaption: Σωματική Δυσφορία
  next: /el/diaproswpikh-dysforia
  nextCaption: Διαπροσωπική Δυσφορία
---

# Βιοχημική Δυσφορία

Τα πρωτογενή χαρακτηριστικά του φύλου αρχίζουν να αναπτύσσονται κατά την όδγοη βδομάδα της κύησης. Συνήθως, μέχρι την ενδέκατη βδομάδα, είναι δυνατόν να προσδιοριστεί το αναπαραγωγικό σύστημα του εμβρύου μέσω υπερήχου. Ωστόσο, ο εγκέφαλος σχηματίζεται [μεταξύ της 14ης και της 24ης εβδομάδας](https://www.ncbi.nlm.nih.gov/pmc/articles/PMC2989000/#Sec5title). Η τρέχουσα αντίληψη που επικρατεί για τη νευρολογική ανάπτυξη των εμβρύων υποδηλώνει ότι κατά τη διάρκεια αυτών των 10 εβδομάδων ο εγκέφαλος θα αρρενοποιηθεί ή θα θηλυκοποιηθεί βάσει των επιπέδων τεστοστερόνης στο αίμα του εμβρύου (είτε λόγω του γονιδίου SRY, το οποίο συνήθως βρίσκεται στο χρωμόσωμα Υ, είτε λόγω άλλων πηγών). Αυτή η διαδικασία κλειδώνει τον εγκέφαλο σε ένα μοτίβο επιθυμίας οιστρογόνων ή ανδρογόνων.

Αν ο εγκέφαλός ενός ατόμου είναι προγραμματισμένος για ένα είδος φυλετικών ορμονών (π.χ. τεστοστερόνη) αλλά το σώμα του παράγει σε υψηλές συγκεντρώσεις την άλλη ορμόνη (π.χ. οιστραδιόλη), αυτό μπορεί να οδηγήσει σε βιοχημικές δυσλειτουργίες στη χημεία του εγκεφάλου του. Αυτό προκαλεί μια μορφή «εγκεφαλικής ομίχλης»· μια μείωση νοητικής ικανότητας και μια γενικότερη κατάσταση άγχους και ανησυχίας. Αυτή είναι η πηγή των πρώτων δύο συμπτωμάτων που ανακουφίζονται από την ορμονοθεραπεία: **Αποπροσωποποίηση και Αποπραγματοποίηση (DPDR)**.

{!{
<div class="gutter">
<a class="card ig-card" href="https://www.instagram.com/p/B4fwhWAH2F-/">
  <div class="ig-header">
    <div class="ig-avatar" style="background-image: url({{images.theredgrrl.sizes.0.url}});"></div>
    <div class="ig-name">
      <strong>Μπρέια</strong>
      <span>theredgrrl</span>
    </div>
  </div>
  {{#with images.brea_eyes}}
  <img
    src="{{rev sizes.0.url}}"
    alt="{{alt}}"
    srcset="{{#join sizes}}{{rev url}} {{width}}w{{/join}}"
    sizes="{{#if srcSizes}}{{srcSizes}}{{else}}(max-width: 576px) 100vw, 576px{{/if}}"
    class="ig-image"
  >
  {{/with}}
  <p class="ig-caption">
    #TransformationTuesday - Όπως έχω πει πολλές φορές σε παρόμοιες αναρτήσεις, τα μάτια μας αντανακλούν τη ζωή μας. Η μεγαλύτερη διαφορά που παρατηρώ στην εμφάνιση των τρανς ατόμων μετά τη μετάβαση είναι πάντα τα μάτια τους· στο παρελθόν συχνά φαινόταν λυπημένα και απόμακρα, ενώ στο παρόν είναι λαμπερά και γεμάτα ζωή
  </p>
  <p class="ig-footer">
    <time datetime="2019-11-05T19:54:45+00:00">5 Νοε. 2019</time>
  </p>
</a>
</div>
}!}

Η **Αποπροσωποποίηση** είναι μια αποσύνδεση από το σώμα σας· μια αδυναμία να πιστέψετε ότι το άτομο που βλέπετε στον καθρέφτη είναι πραγματικά ο εαυτός σας. Νιώθετε σαν να να παρακολουθείτε ένα άλλο άτομο στο σώμα σας. Μπορεί να διαπιστώσετε ότι δε σας ενδιαφέρει τι συμβαίνει στο σώμα σας, ότι δε σας απασχολεί το βάρος σας ή η βελτίωση της φυσικής σας κατάστασης, επειδή δεν αισθάνεστε ότι σας ανήκει αυτο το «σαρκώδες όχημα» που σας πηγαίνει από 'δω κι από 'κει στη ζωή σας.

Η Ζίννια Τζόουνς [δίνει τις παρακάτω περιγραφές για την Αποπροσωποποίηση](https://web.archive.org/web/20190406141617/https://genderanalysis.net/2017/06/depersonalization-in-gender-dysphoria-widespread-and-widely-unrecognized/):

- Αισθάνεστε αποστασιοποίηση ή αποξένωση από τις σκέψεις, τα συναισθήματα, ή το σώμα σας: «Ξέρω ότι έχω συναισθήματα, αλλά δεν τα νιώθω»
- Αισθάνεστε ότι χωρίζεστε σε δύο μέρη, με το ένα να συμμετέχει ενεργά στον κόσμο και το άλλο να παρατηρεί σιωπηλά: «Υπάρχει αυτό το σώμα που περπατάει και κάποιος άλλος που μονάχα παρακολουθεί»
- Αισθάνεστε ότι έχετε έναν «μη πραγματικό» ή απών εαυτό: «Δεν έχω εαυτό»
- Βιώνετε τον κόσμο ως απόμακρο, ονειρώδη, ομιχλώδη, άψυχο, άχρωμο, τεχνητό, σαν μια εικόνα χωρίς βάθος ή κάτι λιγότερο από πραγματικό
- Απορροφείστε στον εαυτό σας και βιώνετε μια κατάσταση καταναγκαστικής αυτοεξέτασης ή ακραίου μηρυκασμού
- Έχετε έναν συνεχή και συνεκτικό διάλογο με τον εαυτό σας
- Αισθάνεστε ότι ένα πέπλο ή ένα τζάμι σας χωρίζει από τον κόσμο
- Νιώθετε πως βρίσκεστε μια κατάσταση σωματικής ή συναισθηματικής αναισθησίας, σαν το κεφάλι σας να είναι γεμάτο βαμβάκι
- Νιώθετε έλλειψη αυτενέργειας· αισθάνεστε σαν να είστε ρομπότ ή «ζόμπι»
- Σας είναι δύσκολο ή αδύνατο να φανταστείτε πράγματα
- Μπορείτε να σκέφτεστε καθαρά, αλλά αισθάνεστε ότι κάτι ουσιαστικό λείπει από τις σκέψεις σας ή την εμπειρία σας από τον κόσμο
- Αισθάνεστε αποσύνδεση από τη ζωή, με τρόπο που σας εμποδίζει να συμμετέχετε δημιουργικά και ανοιχτά στον κόσμο

Μπορεί να μη δίνεται μεγάλη σημασία στην εξωτερική σας εμφάνιση, ικανοποιώντας μόνο τις βασικές ανάγκες σε ρούχα και προσωπική υγιεινή. Εναλλακτικά μπορεί να υπερεστιάζετε στην εμφάνισή σας, προσπαθώντας να σας εμπνεύσετε κάποιο είδος χαράς ή περηφάνειας για το σώμα σας, ενώ τελικά συναντάτε ακόμη μεγαλύτερη κενότητα.

Ενδεχομένως να μη σας απασχολεί η κατάσταση του σώματός σας ή να μη φοβάστε καν το θάνατο, επειδή δεν έχετε κάποιο ενδιαφέρον για τη ζωή σας. 

{!{ <div class="gutter">{{import '~/tweet' ids=[
  '1215716438972993536'
  '1215736608055537670'
  '1215738145473474560'
  '1215740224325783553'
] tweets=meta.tweets className="oneblock" }}</div> }!}

Η **Αποπραγματοποίηση** είναι μια απομάκρυνση από τον κόσμο γύρω σας· μια ψυχική αίσθηση ότι όλα όσα αντιλαμβάνεστε είναι ψεύτικα. 

- Το περιβάλλον σάς σας φαίνεται ξένο ή άγνωστο, ακόμα κι αν πάντα ζούσατε εκεί. Σαν κάποιος να έχει αντικαταστήσει το σπίτι σας με ένα αντίγραφό του.
- Όταν μετακινείστε στον κόσμο, νιώθετε σαν να περπατάτε σε διάδρομο γυμναστικής, με τα κτήρια να κινούνται αριστερά και δεξιά σας αντί να μετακινείστε εσείς ενδιάμεσα από αυτά
- Νιώθετε συναισθηματική αποσύνδεση από τα κοντινά σας άτομα, σαν να σας χωρίζει ένα τζάμι ή σαν να είναι ηθοποιοί που προσπoιούνται ότι είναι τα άτομα που γνωρίζετε
- Το περιβάλλον σας σας φαίνεται παραμορφωμένο, θολό, άχρωμο, δισδιάστατο, ή τεχνητό. Μπορεί επίσης να έχετε υπερβολικά οξυμένες αισθήσεις, π.χ. να βλέπετε τα φύλλα των δέντρων σαν να έχουν πολύ αιχμηρές άκρες
- Βιώνετε παραμορφώσεις στην αντίληψη του χρόνου, π.χ. τα πρόσφατα γεγονόντα να σας φαίνονται σαν μακρινό παρελθόν
- Βιώνετε παραμορφώσεις της απόστασης, του μεγέθους, ή του σχήματος των αντικειμένων
- Αισθάνεστε σαν να παρακολουθείτε παθητικά τα γεγονόντα της ζωής σας

Αν νιώσατε έντονη ταύτιση με τις ταινίες *The Matrix* και *The Truman Show*, ίσως να βιώνετε αποπραγματοποίηση. Αυτό μπορεί επίσης να εκδηλωθεί ως ένα αίσθημα αποξένωσης, σαν να μην ανήκετε σε αυτή την κοινωνία. Περπατάτε περιμένοντας να εμφανιστούν οι υπερφυσικές σας δυνάμειες ή να σας έρθει τηλεγράφημα για να μεταφερθείτε στη Φρουτοπία όπως ο Πίκος Απίκος. Όταν ήμουν στην εφηβεία, είχα εμμονή με ένα επεισόδιο της σειράς *Στα Σύνορα της Φαντασίας*, όπου ένα αγόρι ανακαλύπτει ένα διαστημόπλοιο κάτω από το σπίτι του και μαθαίνει ότι αυτός και οι γονείς του δεν είναι στην πραγματικότητα άνθρωποι.

Η αποπροσωποποίηση και η αποπραγματοποίηση συνοδεύεται μερικές φορές από έλλειψη έντονων συναισθημάτων. Μπορείτε να γελάσετε και να έχετε χιούμορ, αλλά σπάνια αισθάνεστε γνήσια χαρά. Οι στιγμές θλίψης και πένθους σας κάνουν απλώς να νιώθετε αναισθησία, χωρίς να νιώθετε σύνδεση με το γεγονός που τις προκάλεσε. Αυτό μπορεί επίσης να γίνει και με τον αντίθετο τρόπο, όπου βρίσκεστε σε τόσο μεγάλη αναστάτωση που η συναισθηματική σας αντίδραση είναι πολύ δυσανάλογη σε σχέση με το πράγμα που την προκάλεσε, με αποτέλεσμα να κλαίτε έντονα ή να έχετε έντονα ξεσπάσματα από φαινομενικά μικρά γεγονόντα.

Είναι σημαντικό να σημειωθεί ότι η αποπροσωποποίηση και η αποπραγματοποίηση δεν αφορά αποκλειστικά τη δυσφορία φύλου. Αυτή η κατάσταση είναι αποτέλεσμα και άλλων προβλημάτων ψυχικής υγείας, όπως χρόνια κατάθλιψη, ιδεοψυχαναγκαστική διαταραχή, και οριακή διαταραχή προσωπικότητας. Η αποπροσωποποίηση και η αποπραγματοποίηση δεν πρέπει να θεωρούνται από μόνες τους ως ένδειξη δυσφορίας φύλου. Απλώς είναι ένα σημαντικό προειδοποιητικό σήμα ότι κάτι δεν πάει καθόλου καλά. Επίσης, είναι συνήθως εύκολο να εντοπιστεί από άλλους ανθρώπους εξωτερικά, αρκεί να ξέρει τί να παρατηρήσει. Τα μάτια των ατόμων με αποπροσωποποίηση και αποπραγματοποίηση είναι τόσο θλιμμένα και νεκρά που μοιάζουν με κέλυφος. Ένα από τα πιο συνηθισμένα σχόλια σχετικά με τη μετάβαση είναι το πόση λάμψη αποκτούν τα μάτια.

### Η Παλίρροια και η Άμπωτη

Η ένταση της σωματικής και βιοχημικής δυσφορίας επηρεάζεται σε μεγάλο βαθμό από άλλους παράγοντες του οργανισμού. Επειδή εξαρτάται από την ενδοκρινική ισορροπία, επηρεάζεται επίσης από αυτές τις ισορροπίες. Αυτό σημαίνει ότι μπορεί να αυξομειώνεται από μέρα σε μέρα. Για παράδειγμα:

- Εάν το επίπεδο σακχάρων στο αίμα σας είναι εκτός ορίων ή αν έχετε πρόβλημα με το θυρεοειδή, αυτό μπορεί να προκαλέσει έξαρση της δυσφορίας σας.
- Εάν αντιμετωπίζετε στέρηση ντοπαμίνης λόγω διακοπής της λήψης φαρμάκων που διεγείρουν το νευρικό σύστημα, αυτό μπορεί να την κάνει χειρότερη.
- Αν παίρνετε αντικαταθλιπτικά SSRI (εκλεκτικοί αναστολείς επαναπρόσληψης σεροτονίνης) και αρχίσετε να ζείτε με περισσότερη σεροτονίνη, αυτό μπορεί να μειώσει την ένταση της δυσφορίας σας.
- Τα τρανς άτομα με μη-κατεσταλμένους όρχεις βιώνουν αυξήσεις της τεστοστερόνης σε σχέση με την έλξη και την επιθυμία, κάτι που μπορεί να τα κάνει πιο δυσφορικά/
- Τα τρανς άτομα με μη-κατεσταλμένες ωοθήκες βιώνουν αυξομειώσεις στα επίπεδα οιστρογόνων και προγεστερόνης κατά τη διάρκεια του εμμηνορροϊκού τους κύκλου, γεγονός που επαυξάνει ή μειώνει τη δυσφορία τους ανάλογα με την ημέρα του κύκλου στην οποία βρίσκονται.

Υπάρχουν δεκάδες συστήματα στο σώμα που λειτουργούν παράλληλα, και η κατάστασή τους είναι διαφορετική από μέρα σε μέρα, επηρεάζοντας τη γενική ψυχική κατάσταση. Αυτή η γενική δυσφορία μπορεί να ενισχύσει την επίδραση όλων των άλλων δυσφοριών. Μια μέρα μπορεί να αγνοήσεις το να σε απευθύνει κάποιος με το λάθος φύλο σαν να μην είναι τίποτα, και την επόμενη να πονάς σαν να σε μαχαιρώνουν στην καρδιά κάθεφορά. Μια μέρα βλέπεις τον εαυτό σου στον καθρέφτη, ενώ την επόμενη βλέπεις τον παλιό σου εαυτό.
Κάποιοι άνθρωποι το βιώνουν αυτό με φυλομεταβαλλόμενο τρόπο, με άλλες μέρες να κλίνουν προς το αρσενικό, άλλες προς το θηλυκό, και άλλες να μην αισθάνονται κανένα φύλο ή να αισθάνονται και τα δύο ταυτόχρονα. Άλλοι το αισθάνοντι σαν ένα ποτάμι του οποίου η στάθμη ανεβαίνει λόγω των βροχών ή μειώνεται λόγω της ξηρασίας.

Όλα αυτά είναι έγκυρα, και το γεγονός ότι μια μέρα νιώθεις έντονη δυσφορία και την επόμενη όχι, δεν σημαίνει ότι δεν είσαι πραγματικά τρανς.

### Αυτό Συμβαίνει Αμφίδρομα

{!{ <div class="gutter">{{import '~/tweet' ids=[
  '1222738910821978113'
  '1222739427312750594'
  '1222740261178105856'
  '1222742135067303937'
  '1222743360034758656'
  '1222743749920464896'
] tweets=meta.tweets className="oneblock" }}</div> }!}

Μερικές φορές θα ακούσετε ανθρώπους να λένε ότι η ορμονοθεραπεία βελτιώνει πάντα την ψυχική υγεία. Το άκουσα κι εγώ όταν το αποκάλυψα στη μητέρα μου. «Το οιστρογόνο τους κάνει όλους πιο ευτυχισμένους». Αυτό είναι εντελώς ψευδές. Όταν ένα cis άτομο υποβάλλεται σε θεραπεία με ορμόνες του αντίθετου φύλου, το αποτέλεσμα είναι πάντοτε δυσφορία. Αυτός είναι ένας από τους λόγους για τους οποίους η σπιρονολακτόνη σπάνια συνταγογραφείται σε άνδρες· επειδή ο αντιανδρογονικός παράγοντας τους προκαλεί ψυχική αστάθεια. Πέντε με δέκα τοις εκατό των γυναικών πάσχουν από [Σύνδρομο Πολυκυστικών Ωοθηκών (PCOS)](https://el.wikipedia.org/wiki/%CE%A3%CF%8D%CE%BD%CE%B4%CF%81%CE%BF%CE%BC%CE%BF_%CF%80%CE%BF%CE%BB%CF%85%CE%BA%CF%85%CF%83%CF%84%CE%B9%CE%BA%CF%8E%CE%BD_%CF%89%CE%BF%CE%B8%CE%B7%CE%BA%CF%8E%CE%BD), μια πάθηση που έχει ως αποτέλεσμα την παραγωγή υψηλών επιπέδων ανδρογόνων από τις ωοθήκες Ρωτήστε οποιαδήποτε από αυτές πώς είναι η ψυχική της υγεία και θα έχει πολλά να σας πει.

Μια πολύ ισχυρή απόδειξη αυτού είναι η τραγική περίπτωση του [Ντέιβιντ Ρέιμερ](https://en.wikipedia.org/wiki/David_Reimer). Σε ηλικία επτά μηνών, ο Ντέιβιντ και ο δίδυμος αδερφός του υποβλήθηκαν σε περιτομή λόγω φίμωσης (μια δερματική πάθηση στο πέος). Η επέμβαση του Ντέιβιντ πήγε στραβά και το πέος του καταστράφηκε. Λήφθηκε η απόφαση να του γίνει κολποπλαστική και να ανατραφεί ως κορίτσι, συμπεριλαμβανομένης της θεραπείας με οιστρογόνα κατά την εφηβεία. Στην ηλικία των 13 ετών, βρισκόταν σε βαθιά κατάθλιψη με τάσεις αυτοκτονίας και υπέφερε πολύ, καθώς τίποτα δε μπορούσε να τον κάνει να νιώθει κορίτσι αντί για αγόρι.Όταν οι γονείς του τον ενημέρωσαν για το τι είχε συμβεί, επέστρεψε στην ανδρική του εμφάνιση και άρχησε θεραπεία με τεστοστερόνη και, κατά τη διάρκεια της υπόλοιπης εφηβείας του, υποβλήθηκε σε πολλές επεμβάσεις προκειμένου να επιστρέψει στο ανδρικό φύλο.

Οι άνθρωποι ξέρουν πότε ζουν με το λάθος φύλο.

Ο ψυχολόγος Τζόν Μόνι ήταν ο επιβλέπων για την περίπτωση του Ντέιβιντ και ήταν σε μεγάλο βαθμό υπεύθυνος για τις αποφάσεις που ελήφθησαν σχετικά με την ανατροφή του Ντέιβιντ. Ο Μόνι, επιδιώκοντας να αποκτήσει φήμη, παρουσίασε την υπόθεση του Ντέιβιντ με εντελώς λανθασμένο τρόπο, μάλιστα χαρακτηρίζοντάς τη ως «απόλυτη επιτυχία» στις εκθέσεις του. Το αποτέλεσμα αυτού έχει αντίκτυπο μέχρι και σήμερα, καθώς οι εκθέσεις του Μόνι χρησιμοποιήθηκαν ως παράδειγμα για να αποδείξουν το γιατί ή διενέργεια διορθωτικών επεμβάσεων στα αναπαραγωγικά όργανα των ίντερσεξ (διαφυλικών) βρεφών (δηλαδή βρεφών των οποίων το φύλο δεν είναι πλήρως προσδιορίσιμο ως αρσενικό ή θηλυκό) ήταν η κατάλληλη ενέργεια. Πενήντα χρόνια αργότερα, υπάρχουν ακόμα γιατροί που πιστεύουν ότι αρκεί να αλλάξεις τα αναπαραγωγικά όργανα ενός παιδιού και να το αναθρέψεις ως το αντίστοιχο φύλο ώστε εκείνο να παραμείνει έτσι.  

Αυτή είναι η τραγωδία της [ίντερσεξ](https://el.wikipedia.org/wiki/%CE%8A%CE%BD%CF%84%CE%B5%CF%81%CF%83%CE%B5%CE%BE) κοινότητας. Περίπου μία στις 60 γεννήσεις έχει ως αποτέλεσμα κάποιο είδος διαφυλικής πάθησης (αν και δε σχετίζονται όλες με τα γεννητικά όργανα). Συχνά οι «διορθωτικές» επεμβάσεις που γίνονται σε ίντερσεξ παιδιά έχουν ως αποτέλεσμα την απώλεια της λειτουργίας ή/και της αίσθησης του οργάνου. Επιπλέον, υπερβολικά συχνά οι γιατροί επιλέγουν την αναγκαστική ανάθεση γυναικείου φύλου, επειδή τους ήταν ευκολότερο να κατασκευάσουν αιδοίο παρά πέος.