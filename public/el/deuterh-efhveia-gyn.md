---
date: "2025-11-10T22:02:25Z"
title: "Εισαγωγή στην Οιστρογονική 2η Εφηβεία"
linkTitle: "Οιστρογονική 2η Εφηβεία"
description: "Τι να περιμένετε από τη θηλυκοποιητική ορμονοθεραπεία"
preBody: '_disclaimer'
lang: el
siblings:
  prev: /el/deuterh-efhveia-andr
  prevCaption: Ανδρογονική 2η Εφηβεία
  next: /el/symperasma
  nextCaption: Συμπέρασμα
classes:
  - gdb
---

# Εισαγωγή στην Οιστρογονική «2η Εφηβεία»

## Τι Να Περιμένετε Από Τη Θηλυκοποιητική Ορμονοθεραπεία

Αυτή είναι μια συλλογή αλλαγών που φέρνει η θηλυκοποιητική ορμονοθεραπεία. Οι πληροφορίες σε αυτό το κεφάλαιο συλλέχθηκαν από μαρτυρίες τρανσθηλυκών ατόμων που λαμβάνουν οιστραδιόλη στα πλαίσια ορμονοθεραπείας. Αυτές οι πληροφορίες συλλέχθηκαν από μέσα κοινωνικής δικτύωσης και τσατ. Ναι, αυτό σημαίνει ότι τα παρακάτω δεν είναι επίσημα ιατρικά δεδομένα, αλλά ούτως ή άλλως, ιστορικά το μεγαλύτερο μέρος των ιατρικών μελετών που αφορούν τα τρανς άτομα βασίζεται σε «ανέκδοτα», διότι κανείς δε θέλει να χρηματοδοτήσει ιατρικές έρευνες για τα τρανς άτομα.

**Σημείωση: Αυτή είναι μία λίστα _πιθανών_ αλλαγών. Δεν υπάρχει καμία εγγύηση ότι κάθε άτομο που κάνει ορμονοθεραπεία με οιστραδιόλη θα βιώσει όλες αυτές τις αλλαγές. Η ηλικία, το DNA, το ιατρικό ιστορικό, και ο βαθμός αρρενοποίησης που έφερε η «πρώτη εφηβεία», καθώς και οι δόσεις ορμονών που χρησιμοποιούνται, μπορεί να φέρουν επιπτώσεις στα αποτελέσματα. Υπάρχει επίσης απλώς ένας βαθμός τυχαιότητας· κάθε σώμα είναι διαφορετικό, και ορισμένα πράγματα μπορεί να χρειαστούν χρόνια ολόκληρα για να εμφανιστούν.**

### Αύξηση Μαστικού Ιστού

Παρά τις αντιλήψεις της κοινωνίας, η πλειονότητα των τρανσθηλυκών ατόμων δεν επιδιώκει την αυξητική στήθους, καθώς συχνά δεν είναι απαραίτητη (και, για πολλά άτομα, δεν είναι εφικτή). Κάθε άνθρωπος γεννιέται με μαστικό ιστό, ο οποίος απλώς παραμένει ανενεργός αν δεν υπάρχουν οιστρογόνα για να τον κάνουν να αναπτυχθεί. Η ανάπτυξή του συνήθως διαρκεί 2-5 χρόνια, αλλά μπορεί να συνεχιστεί για περισσότερο από δέκα χρόνια, όπως ακριβώς συμβαίνει και με τις cis γυναίκες.

Τα άτομα αυτά θα έχουν αρχικά πόνους και ενοχλήσεις στο στήθος, μαζί με έντονη ευαισθησία στην περιοχή γύρω και πίσω από την θηλή. Θα πρέπει να αποφύγουν να χτυπούν με το μπροστινό μέρος του σώματος πάνω σε οτιδήποτε, καθώς αυτό *θα πονέσει*. Οι θηλές και η θηλαία άλως θα γίνουν πολύ πιο ευαίσθητες, ενώ παράλληλα θα γίνουν μεγαλύτερες και πιο σκούρες. Θα πρέπει να επενδύσουν αρχικά σε μερικά αθλητικά σουτιέν.

Αυτό μπορεί να συνοδεύεται από γαλουχία. Μερικές μικρές εκκρίσεις είναι φυσιολογικές και μπορούν να αναμένονται καθώς σχηματίζονται ή/και ανοίγουν οι γαλακτοφόροι πόροι, επομένως δεν υπάρχει λόγος ανησυχίας. Ωστόσο, οι σημαντικές εκκρίσεις χωρίς σκόπιμη διέγερση μπορεί να αποτελούν ένδειξη ανισορροπίας προλακτίνης, επομένως θα πρέπει να ενημερωθεί ο γιατρός τους εάν συμβεί αυτό.

### Απάλυνση Δέρματος

Η τεστοστερόνη προάγει την πάχυνση και τη σκλήρυνση της επιδερμίδας, επομένως η μείωση της τεστοστερόνης κάνει το δέρμα πιο λεπτό. Επιπλέον, τα οιστρογόνα προάγουν την παραγωγή κολλαγόνου, το οποίο κάνει το δέρμα να γίνεται πιο απαλό και λαμπερό. Αναμείνετε να δείτε περισσότερους κιρσούς στα πόδια σας. Τατουάζ που ενδεχομένως να έχουν ξεθωριάσει με την πάροδο του χρόνου μπορεί να γίνουν πιο έντονα και καθαρά.

Η μείωση της τεστοστερόνης προκαλεί επίσης σημαντική πτώση της λιπαρότητας του δέρματος, ιδιαίτερα στο πρόσωπο και τα μαλλιά. Αυτό έχει ως αποτέλεσμα τη σημαντική μείωση της ακμής ή/και της πιτυρίδας.

### Αυξημένη Ευελιξία

Η τεστοστερόνη προκαλεί κατακράτηση νερού στους συνδέσμους και τους τένοντες, κάνοντάς τους λιγότερο ελαστικούς. Η μείωση των ανδρογόνων στο σώμα προκαλεί την απελευθέρωση αυτών των υγρών από τους τένοντες και την ανάκτηση της ελαστικότητάς τους.

### Πιο Λεπτά Χέρια

{!{
<div class="gutter flex">
{{import '~/img' images.hands className="card" caption="Τα χέρια της συγγραφέως. Αυτή η αλλαγή συνέβη σε διάστημα 3,5 ετών."}}
</div>
}!}

Καθώς το δέρμα αρχίζει να απαλύνει και να αδυνατίζει, τα χέρια αρχίζουν σταδιακά να συρρικνώνονται. Χωρίς τεστοστερόνη, λιγότερο αίμα ρέει στα χέρια, προκαλώντας περαιτέρω μείωση του μεγέθους των ιστών. Τη διάμετρος των δακτύλων μειώνεται καθώς το λίπος και τα υγρά απομακρύνονται από τα δάχτυλα. Το μήκος των δακτύλων μικραίνει καθώς οι σύνδεσμοι λεπταίνουν και τεντώνονται.

### Μικρότερες Πατούσες

Όπως στα χέρια, έτσι και στις πατούσες παρουσιάζονται αλλαγές στο σχήμα. Τα ανδρογόνα ενθαρρύνουν την αυξημένη ροή αίματος στα πόδια και τη συσσώρευση νερού στους χόνδρους. Τα οιστρογόνα επιτρέπουν στους συνδέσμους του ποδιού να τεντώνονται περισσότερο. Συλλογικά, αυτό προκαλεί την αύξηση της καμάρας της πατούσας, μειώνοντας το συνολικό μήκος της έως και δύο εκατοστά. Πολλοί άνθρωποι αναφέρουν μείωση κατά ένα έως δύο νούμερα παπουτσιών.

### Λεπτότερα και Μαλακότερα Νύχια

Τα νύχια των χεριών αποτελούνται από κερατίνη, και πολλά γονίδια που αφορούν την κερατίνη ενεργοποιούνται από υποδοχείς ανδρογόνων, με αποτέλεσμα να γίνονται πιο παχιά τα νύχια. Η απώλεια τεστοστερόνης κάνει τα νύχια πιο λεπτά και πιο επιρρεπή στο σπάσιμο.

### Μείωση τριχοφυΐας σώματος

Δε θα χάσετε όλες τις τρίχες του σώματος· από τη στιγμή που αυτές έχουν αρρενοποιηθεί πλήρως από τη διυδροτεστοστερόνη, παραμένουν έτσι. Ωστόσο, όπως και στα νύχια των χεριών, το πάχος της τρίχας είναι μια έκφραση γονιδίων κερατίνης που ενεργοποιούνται από τα ανδρογόνα. Η μείωση της τεστοστερόνης προκαλεί λεπτότερες και πιο ανοιχτόχρωμες τρίχες στο σώμα. Η γενετική, ωστόσο, παίζει σημαντικό ρόλο εδώ.

### Αλλαγές στη Θερμοκρασία του Σώματος

Τα ανδρογόνα ενθαρρύνουν τη ροή αίματος στα άκρα, κάνοντάς τα πιο ζεστά. Αντιθέτως, οι γυναίκες τείνουν να έχουν υψηλότερη θερμοκρασία στα εσωτερικά τμήματα του σώματος αλλά χαμηλότερη θερμοκρασία στο στόμα και στην επιφάνεια. Μπορεί να δείτε τη βασική θερμοκρασία του σώματός σας να μειώνεται περίπου στους 36,4°C.

Δυστυχώς, αυτό έχει ως αποτέλεσμα τη μειωμένη ανοχή στο κρύο, αναγκάζοντας τα άτομα αυτά να χρειάζονται περισσότερες στρώσεις ρούχων για να το καταπολεμήσουν, ειδικά από τη στιγμή πολλά κτήρια [ρυθμίζουν τους θερμοστάτες τους βάσει των ανδρικών επιπέδων άνεσης](https://www.popsci.com/study-finds-gender-bias-office-air-conditioning/).

### Αλλαγές στην Eφίδρωση

Η παραπάνω μεταβολή στην κατανομή της θερμοκρασίας οδηγεί επίσης σε μια έντονη αλλαγή στον τρόπο που ιδρώνει κανείς. Ο ιδρώτας γίνεται περισσότερο κάτι που συμβαίνει εξίσου έντονα σε όλο το σώμα, σε αντίθεση με το να επικεντρώνεται κυρίως στο κεφάλι και τις μασχάλες. Ξεκινάει επίσης ο ιδρώτας κάτω από τα στήθη.

### Μείωση ή/και Αλλαγή Σώματικής Οσμής

Ένα σημαντικό συστατικό της ανδρικής σωματικής οσμής είναι η παρουσία [της στεροειδούς φερομόνης ανδροσταδιενόνης](https://www.sciencedaily.com/releases/2007/09/070916143523.htm) στον ιδρώτα. Η ανδροσταδιενόνη μεταβολίζεται απευθείας από την τεστοστερόνη, επομένως η διακοπή της τεστοστερόνης απομακρύνει την πηγή της. Χωρίς αυτήν, ο ιδρώτας αποκτά μια πολύ πιο γλυκιά μυρωδιά, η οποία συχνά περιγράφεται ως «γυναικεία».

Τα άτομα που λαμβάνουν σπιρονολακτόνη ενδεχομένως να παρουσιάσουν πλήρη διακοπή οποιασδήποτε σωματικής οσμής λόγω του τρόπου με τον οποίο το φάρμακο μεταβάλλει την πρόσληψη της κορτιζόλης στο σώμα.

### Μείωση Μυϊκής Μάζας

Τα ανδρογόνα διεγείρουν την ανάπτυξη των μυών, γι' αυτό και τα αναβολικά στεροειδή (όπως η τεστοστερόνη) είναι τόσο συνηθισμένα στους bodybuilders. Το σώμα, όταν έχει υψηλά επίπεδα ανδρογόνων, αποκτά φυσικά περισσότερους μύες χωρίς καν να χρειάζεται να ασκηθεί. Η μείωση των ανδρογόνων προκαλεί ατροφία αυτής της μυϊκής μάζας και δυσκολεύει την ανάπτυξη μυών. Αυτό συμβάλλει σημαντικά στη θηλυκοποίηση των ώμων, του λαιμού, και της μέσης. 

Αυτό κάνει και τα χέρια πιο αδύναμα. Η μεταφορά πραγμάτων γίνεται πιο δύσκολη, τα βάζα με πίκλες ανοίγουν δυσκολότερα.

### Ανακατανομή Λίπους

Ενώ τα ανδρογόνα ενθαρρύνουν το σώμα να εναποθέτει λίπος σε μεγάλο βαθμό στην κοιλιά, τα οιστρογόνα ενθαρρύνουν το σώμα να εναποθέτει λίπος στους μηρούς, τους γλουτούς και τους γοφούς. Η αλλαγή ορμονικού προφίλ προκαλεί την εναπόθεση των νέων λιπών στα σημεία που προτιμούνται από το προφίλ των οιστρογόνων, και τα λίπη που αποθηκεύτηκαν με το προηγούμενο ορμονικό προφίλ σιγά-σιγά διασπώνται. Αυτό δημιουργεί την ψευδαίσθηση της ανακατανομή λίπους, καθώς αλλάζει το σχήμα του σώματος. Η μέση συρρικνώνεται και το μικρότερο σημείο της βρίσκεται ακριβώς κάτω από το θώρακα, και η κοιλιά γίνεται πιο μαλακή και πιο επίπεδη.

Επειδή τα οιστρογόνα εναποθέτουν βάρος πολύ χαμηλότερα στο σώμα και η μυϊκή μάζα στο άνω μέρος του σώματος χάνεται, αυτό μειώνει το κέντρο βάρους, κάτι που μεταβάλλει το βάδισμα. Γίνεται πιο φυσικό να μετακινείται το σώμα μαζί με τους γοφούς κατά το περπάτημα, αντί οι ώμοι.

### Αλλαγές Χαρακτηριστικών Προσώπου

Παράλληλα με την ανακατανομή του σωματικού λίπους, ανακατανέμεται και το λίπος στο πρόσωπο. Ο λαιμός, το πηγούνι και η γραμμή του σαγονιού λεπταίνουν, ενώ τα χείλη και τα άνω μάγουλα φουσκώνουν. Το μέτωπο και τα άνω βλέφαρα ανασηκώνονται, κάνοντας ένα μεγαλύτερο ποσοστό των ματιών να είναι εμφανές. Οι αλλαγές στο δέρμα και τους μύες γύρω από τα μάτια μπορούν να αλλάξουν το σχήμα του οφθαλμού, φέρνοντας αλλαγές το εστιακό βάθος και την καθαρότητα της όρασης. Το χρώμα των ματιών μπορεί επίσης να αλλάξει και να γίνει πιο έντονο, καθώς η τεστοστερόνη προκαλεί την εξασθένηση του χρώματος της ίριδας.

Αυτή είναι μια εξαιρετικά μικρή και αργή διαδικασία που διαρκεί χρόνια, και είναι εύκολο να σκεφτεί κανείς ότι τίποτα απολύτως δεν έχει αλλάξει. Συνιστούμε τη λήψη selfies για εύκολη σύγκριση.

### Αλλαγές Στα Μαλλιά

Με τη μείωση των ανδρογόνων, η ροή του αίματος στις ρίζες των μαλλιών αυξάνεται. Οι τρίχες που είχαν χαθεί λόγω της ανδρογενετικής αλωπεκίας ενδεχομένως να επανενεργοποιηθούν, προκαλώντας αλλαγές στη γραμμή των μαλλιών και γέμισμα στα φαλακρά σημεία. Οι τρίχες γίνονται παχύτερες και οι ρίζες δυναμώνουν, επιτρέποντας στα μαλλιά να αναπτύσσονται σε μεγαλύτερα μήκη.

Με αυτή την πάχυνση, η σγουράδα μπορεί να γίνει πιο έντονη και μπορεί επίσης να εμφανιστεί μια αλλαγή στο χρώμα των μαλλιών. Ένα άτομο ενδεχομένως να διαπιστώσει ότι τα μαλλιά του αποκτούν μια υφή που μοιάζει περισσότερο με της μητέρας του παρά με του πατέρα του.

### [Πρόσθια Κλίση της Πυέλου](http://en.wikipedia.org/wiki/Pelvic_tilt)

Καθώς οι μυϊκοί ιστοί ατροφούν, η ευλυγισία των συνδέσμων αυξάνεται, και το βάρος μετατοπίζεται χαμηλότερα στο σώμα, ο προσανατολισμός του πυελικού οστού σε σχέση με τη σπονδυλική στήλη και τα μηριαία οστά περιστρέφεται προς τα εμπρός κατά περίπου 10-20 μοίρες. Αυτές είναι αρκετές ώστε να προκαλέσουν μια αλλαγή στην ευθυγράμμιση της σπονδυλικής στήλης και των ισχίων, αυξάνοντας την καμπύλη της πλάτης και κάνοντας τους γλουτούς να προεξέχουν. Η πρόσθετη καμπύλωση στην πλάτη μπορεί να προκαλέσει μια σχετική μείωση 2,5-5 εκατοστών στο συνολικό ύψος, ανάλογα με το σχήμα της πυέλου.

Σημείωση: αυτό ΔΕΝ είναι το ίδιο με την περιστροφή του ισχίου που συμβαίνει στην εφηβεία και κατά τη διάρκεια της εγκυμοσύνης σε άτομα στα οποία αποδόθηκε το θηλυκό φύλο κατά τη γέννηση. Αυτή είναι αποτέλεσμα της ανακατανομής των οστικών κυττάρων, αλλάζοντας δηλαδή το σχήμα του ίδιου του πυελικού οστού. **Ωστόσο**, η περιστροφή του ισχίου *μπορεί* να συμβεί εάν το άτομο είναι αρκετά νέο ώστε να βρίσκεται ακόμα στην πρώτη εφηβεία, όπου το σώμα παράγει αυξημένη αυξητική ορμόνη. Έχουν επίσης υπάρξει παραδείγματα περιστροφής του ισχίου που συμβαίνει για μεγάλα χρονικά διαστήματα σε τρανς ηλικιωμένους. Το 2017, μια 80χρονη τρανς γυναίκα ανέφερε στο reddit ότι κατά τη διάρκεια των 30 ετών που έλαβε ορμονοθεραπεία, ο γιατρός της παρατήρησε αλλαγές στη λεκάνη της που συμφωνούν με την περιστροφή του ισχίου των γυναικών.

### Μειωμένη Ανοχή στην Καφεΐνη, το Αλκοόλ ή/και στις Ψυχοτρόπες Ουσίες

Λιγότερη σωματική μάζα σημαίνει λιγότερο αίμα για την αραίωση χημικών ουσιών. Η απώλεια τεστοστερόνης συνεπάγεται επίσης βραδύτερο μεταβολικό ρυθμό, μειώνοντας την ταχύτητα με την οποία οι τοξίνες αποβάλλονται από την κυκλοφορία του αίματος. Ορισμένα αντιανδρογόνα ασκούν επίσης πίεση στο συκώτι, μειώνοντας περαιτέρω την ταχύτητα επεξεργασίας των χημικών ουσιών.

### Ψυχικές Αλλαγές

Όπως καλύφθηκε στην ενότητα «Βιοχημική Δυσφορία», οι εγκέφαλοι δύνανται να είναι προρυθμισμένοι ως προς ένα συγκεκριμένο ορμονικό προφίλ, και η λειτουργία με λάθος προφίλ είναι σαν να χρησιμοποιεί κανείς φορητό υπολογιστή με χαμηλές μπαταρίες ή υπερθερμασμένο επεξεργαστή. Η έναρξη της ορμονοθεραπείας σχεδόν καθολικά οδηγεί σε παύση των συμπτωμάτων αποπροσωποποίησης και αποπραγματοποίησης (DPDR) εντός των πρώτων δύο εβδομάδων. Η «εγκεφαλική ομίχλη» διαλύεται, και γίνεται ευκολότερο να επικεντρωθεί ένα άτομο σε σύνθετες έννοιες (υπό την υπόθεση ότι δεν έχει άλλες δυσκολίες νοητικής επεξεργασίας, όπως ΔΕΠΥ).


##### ΔΕΠΥ

Στην περίπτωση που ένα άτομο έχει ΔΕΠΥ, μπορεί να υπάρξουν κάποιες αλλαγές στα συμπτώματά του. Τα ανδρογόνα ενισχύουν τη λειτουργία των υποδοχέων [ντοπαμίνης](https://el.wikipedia.org/wiki/%CE%9D%CF%84%CE%BF%CF%80%CE%B1%CE%BC%CE%AF%CE%BD%CE%B7), επομένως η μείωση της τεστοστερόνης μπορεί να μειώσει το δυναμικό ενεργοποίησης της ντοπαμίνης στον εγκέφαλο. Η ντοπαμίνη είναι ένας σημαντικός νευροδιαβιβαστής στη συμπεριφορά της [εργαζόμενης μνήμης](https://en.wikipedia.org/wiki/Working_memory), της βραχυπρόθεσμης μνήμης του εγκεφάλου. Η λιγότερη εργαζόμενη μνήμη κάνει το άτομο πιο επιρρεπείς σε διάσπαση προσοχής και του δίνει μεγαλύτερη δυσκολία στο να διατηρεί [γνωστικά φορτία](https://en.wikipedia.org/wiki/Cognitive_load).

Τα καλά νέα είναι ότι η οιστραδιόλη ωθεί τον εγκέφαλο να παράγει ΠΕΡΙΣΣΟΤΕΡΗ ντοπαμίνη.

{!{ <div class="gutter flex" style="justify-content: flex-end"><div class="card"><div class="card-body"><h4 class="card-title">Σημείωση της Συγγραφέως:</h4> }!}

Υπάρχει ένα γνωστό πρόβλημα όπου η σπιρονολακτόνη παρεμποδίζει την εργαζόμενη μνήμη λόγω της επίδρασής της στα μεταλλοκορτικοειδή. Αυτό μπορεί να επιδεινώσει σημαντικά τα προβλήματα που φέρνει η ΔΕΠΥ και να δυσκολέψει πολύ τη διατήρηση της συγκέντρωσης και την επίγνωση του περιβάλλοντος. Είχα ένα αυτοκινητιστικό ατύχημα το 2017, το οποίο αποδίδω στην εγκεφαλική ομίχλη που μου προκάλεσε η σπιρονολακτόνη.

{!{ </div></div></div> }!}

##### Συναισθηματική Επέκταση

Η ανακούφιση των συμπτωμάτων αποπροσωποποίησης και αποπραγματοποίησης σχεδόν καθολικά συνοδεύονται από μεγαλύτερο εύρος συναισθημάτων και δυνατότητα έκφρασης αυτών. Ο στωικισμός και η αποσύνδεση εξαφανίζονται και τα συναισθήματα προσγειώνονται με πολύ μεγαλύτερη ένταση. Τα θετικά γίνονται θετικότερα και τα αρνητικά αρνητικότερα. Όσα άτομα δεν μπορούσαν να κλάψουν πριν από τη φυλομετάβαση, τώρα ίσως να μπορούν, τόσο από λύπη όσο και από χαρά.

Δυστυχώς, αυτό σημαίνει επίσης ότι, αν έχουν κάποιο ψυχικό τραύμα από γεγονότα που συνέβησαν νωρίτερα στη ζωή τους (και ποιος δεν έχει), μπορεί να αρχίσουν να αντιμετωπίζουν επεισόδια μετατραυματικού στρες. Γι' αυτό είναι καλό (και, σε ορισμένες χώρες, απαραίτητο) να έχουν έναν ψυχοθεραπευτή.


##### Εναλλαγές Διάθεσης

Καθώς τα επίπεδα οιστρογόνων κυμαίνονται μεταξύ των δόσεων, ένα άτομο μπορεί να παρατηρήσει αισθητές (και μερικές φορές δραματικές) αλλαγές στη διάθεσή του. Εμφανίζεται ανεξήγητο κλάμα, εμφανίζεται οργή προεμμηνορροϊκού συνδρόμου, και θα πρέπει να είναι προετοιμασμένα για αυτό.

##### Όρεξη

Πολλά άτομα αναφέρουν ότι δεν μπορούν να φάνε όσο μπορούσαν πριν από τη μετάβαση. Οι απώλειες μυών στα χέρια και τους ώμους κάνουν το σώμα να έχει μειωμένη ικανότητα καύσης λιπιδίων, και ως εκ τούτου το αίσθημα της χόρτασης εμφανίζεται νωρίτερα.

Ωστόσο, η προγεστερόνη αυξάνει τη μιτοχονδριακή λειτουργία στο σώμα, ενισχύοντας τον μεταβολικό ρυθμό. Αυτή μπορεί να προκαλέσει αύξηση της όρεξης, καθώς το σώμα προσπαθεί να αναπληρώσει τις θερμίδες που καίγονται.

Ωστόσο, τα άτομα που λαμβάνουν θηλυκοποιητική ορμονοθεραπεία αναφέρουν συχνά ότι δεν μπορούν να φάνε *τόσο* φαγητό όσο μπορούσαν πριν. Πολλοί αναφέρουν ότι χορταίνουν νωρίτερα από τότε.

##### Ύπνος

Πολλά άτομα αναφέρουν ότι έχουν καλύτερα πρότυπα ύπνου μετά την έναρξη της ορμονοθεραπείας. Αυτό πιθανότατα αποτελεί παράγοντα ανακούφισης από την αποπροσωποποίηση και αποπραγματοποίηση, καθώς φαίνεται να εμφανίζεται τόσο σε τρανσθηλυκά όσο και σε τρανσαρσενικά άτομα. Ωστόσο, η έναρξη χορήγησης προγεστερόνης μπορεί να βελτιώσει *σημαντικά* την ποιότητα του ύπνου, επιτρέποντας βαθύτερο ύπνο και περισσότερα όνειρα.

##### Εξωστρέφεια

Είναι εξαιρετικά συνηθισμένο για όλα τα τρανς άτομα να γίνονται πολύ πιο κοινωνικά μετά τη μετάβαση. Αυτό μπορεί να μην είναι στην πραγματικότητα παράγοντας της ορμονοθεραπείας, αλλά να είναι απλώς αποτέλεσμα του ότι δε χρειάζεται πλέον να καταπιέζουν μεγάλα τμήματα της προσωπικότητάς τους.

### Βελτιώσεις των Αισθήσεων

Έχει [αποδειχθεί αρκετές φορές](https://academic.oup.com/cercor/article/28/5/1582/3064956) ότι η ορμονοθεραπεία για τρανς άτομα προκαλεί αλλαγές στην κατανομή της φαιάς και της λευκής ουσίας στον εγκέφαλο, ανεξαρτήτως της ορμόνης που λαμβάνουν. Νέες δομές και οδοί σχηματίζονται ως αποτέλεσμα της μεταβολής των ορμονικών προφίλ, και αυτό έχει ως αποτέλεσμα αλλαγές στην αντίληψη των αισθήσεων. Αυτές είναι μερικές από τις αλλαγές που έχουν παρατηρηθεί και αναφερθεί, αλλά δεν είναι σαφές εάν αυτό οφείλεται στις ίδιες τις ορμόνες ή στο ότι ο εγκέφαλος λαμβάνει τις ορμόνες για τις οποίες είναι προορισμένος.

- **Βελτιωμένη αίσθηση όσφρησης**, ειδικά των σωματικών οσμών άλλων ανθρώπων. Η μυρωδιά του ιδρώτα γίνεται πολύ ευδιάκριτη· άλλοτε και υπερβολικά έντονη
- **Βελτιωμένη αντίληψη χρωμάτων**. Τα χρώματα μπορεί να γίνουν πιο έντονα, πιο πλούσια.
- **Βελτιωμένη χωρική επίγνωση**. Πολλά τρανς άτομα εμφανίζουν κακή ιδιοδεκτικότητα, καθώς και μια τάση προς αδεξιότητα, η οποία εξαφανίζεται μετά την έναρξη της ορμονοθεραπείας.
- **Αλλαγές στην αντίληψη της γεύσης**. Ορισμένα τρόφιμα γίνονται περισσότερο ή λιγότερο εύγευστα. Ο κόλιανδρος, για παράδειγμα, μπορεί να γίνει περισσότερο ή λιγότερο σαπωνώδης. Αυξημένη ανοχή στην καψαϊκίνη (η ουσία που κάνει καυτερές τις πιπεριές). Η σοκολάτα και το κρασί γίνονται πιο γευστικά.

Οι χρήστες σπιρονολακτόνης συχνά αναπτύσσουν έντονη επιθυμία για τροφές με υψηλή περιεκτικότητα σε αλάτι, όπως τουρσιά, ελιές, ή πατατάκια. Αυτό συμβαίνει επειδή η σπιρονολακτόνη είναι ένα καλιοσυντηρητικό διουρητικό που τα κάνει να αποβάλλουν όλο το νάτριο που καταναλώνουν. Ο εγκέφαλος δημιουργεί έντονη επιθυμία για να τα ενθαρρύνει να αντικαταστήσουν αυτό το νάτριο.

### Χωρική Μετατόπιση, Μειωμένη Εμπιστοσύνη

Τα άτομα που λαμβάνουν θηλυκοποιητική ορμονοθεραπεία συχνά αναφέρουν την εμπειρία του να νιώθουν μικρότερα στον κόσμο, ακόμα και όταν φορούν τακούνια. Τα άτομα που είναι ψηλότερα από εκείνα τους φαίνονται σαν βουνά, και οι χώροι τους φαίνονται μεγαλύτεροι.

Έχουν επίσης αναφέρει μια τάση να είναι λιγότερο επιρρεπή στο να ξεκινούν καβγάδες, καθώς και μια επιθυμία να αποφεύγουν την οποιαδήποτε αντιπαράθεση αντί να τη δημιουργούν. Η τεστοστερόνη έχει αποδειχθεί ότι αυξάνει την αίσθηση αυτοπεποίθησης ενός ατόμου και η μείωσή της έχει το αντίθετο αποτέλεσμα.

### Αλλαγές στα Αναπαραγωγικά Όργανα

{!{
<div class="gutter flex">
{{import '~/img' images.homology link='https://www.vielma.at/' }}
</div>
}!}

Όλα τα αναπαραγωγικά όργανα κατασκευάζονται από τους ίδιους ιστούς· απλώς λαμβάνουν διαφορετικό σχήμα κατά τη διάρκεια της κύησης. Μεγάλο μέρος της «συμπεριφοράς» αυτών των ιστών ρυθμίζεται από τις ορμόνες που κυκλοφορούν στο σώμα. Τα υγρά των αναπαραγωγικών οργάνων, η υφή, η ευαισθησία, και η στυτική συμπεριφορά είναι όλες ορμονικές εκφράσεις.  Όταν αφαιρείτε τα ανδρογόνα και προσθέτετε οιστρογόνα, αυτοί οι ιστοί αρχίζουν να συμπεριφέρονται σαν να έχουν το σχήμα ενός αιδοίου, παρόλο που δεν είναι.

##### Αύξηση Ευαισθησίας

Το δέρμα στη βάλανο και τον κορμό του πέους γίνεται πολύ πιο λεπτό και εύθραυστο, πιο επιρρεπές στο σχίσιμο και τον ερεθισμό, ενώ παράλληλα γίνεται *έντονα* πιο ευαίσθητο στην αφή. Ολόκληρο το όργανο γίνεται επίσης πολύ πιο ευαίσθητο ως προς την πίεση, και η δόνηση γίνεται πιο ερωτική σε σχέση με την παλλόμενη κίνηση, η οποία μπορεί να γίνει επίπονη.

#### Ύγρανση και Γυναικεία Οσμή

Το δέρμα κατά μήκος του πέους αρχίζει να εκκρίνει τα ίδια υγρά με αυτά του κόλπου, ιδιαίτερα κατά τη διάρκεια της διέγερσης (ναι, τα τρανς κορίτσια «υγραίνονται»). Αυτά τα υγρά ενθαρρύνουν την ανάπτυξη του ίδιου μικροβιώματος που αναπτύσσεται μέσα στον κόλπο. Ο συνδυασμός αυτών των παραγόντων σημαίνει ότι η οσμή (και η γεύση) του πέους αλλάζει για να ευθυγραμμιστεί περισσότερο με αυτή του αιδοίου.

##### Αλλαγές στο Χρώμα και την Υφή

Το όσχεο είναι ένα ανάλογο των εξωτερικών και εσωτερικών χειλών. Αυτό αποκτά μια πιο απαλή, πιο «βελούδινη» υφή, που εκτείνεται προς τα κάτω στο περίνεο. Το δέρμα κατά μήκος της περινεϊκής ραφής (η κάθετη γραμμή όπου βρισκόταν το άνοιγμα του αιδοίου πριν σχηματιστεί το όσχεο) επίσης σκουραίνει. Μερικοί άνθρωποι εμφανίζουν ένα είδος ραβδωτού μοτίβου κατά μήκος του οσχέου.

##### Λιγότερες Στύσεις

Χωρίς ελεύθερη τεστοστερόνη, τα επίπεδα της [διυδροτεστοστερόνης](https://en.wikipedia.org/wiki/Dihydrotestosterone) στην κυκλοφορία του αίματος μειώνονται σημαντικά. Η διυδροτεστοστερόνη παίζει σημαντικό ρόλο στη δημιουργία τυχαίων στύσεων κατά τη διάρκεια του ύπνου μέσω της διεύρυνσης του προστάτη, και αυτές οι στύσεις είναι υπεύθυνες για τη διατήρηση του στυτικού ιστού. Χωρίς διυδροτεστοστερόνη, ο προστάτης συρρικνώνεται ξανά και οι τυχαίες στύσεις σταματούν.

Ωστόσο, αυτό σημαίνει ότι ο στυτικός ιστός θα αρχίσει να ατροφεί. Η παρατεταμένη ατροφία θα οδηγήσει σε συρρίκνωση ολόκληρου του οργάνου, καλώς ή κακώς. Το σχήμα του πέους αλλάζει καθώς συμβαίνει αυτό, και συχνά γίνεται πιο κωνικό. Η βάλανος είναι το πρώτο μέρος που συρρικνώνεται και μπορεί να χάσει την ικανότητα να γίνεται άκαμπτη. Το διεισδυτικό σεξ μπορεί να γίνει πιο δύσκολο, και οι ίδιες οι στύσεις μπορεί να είναι επίπονες.

Αυτό μπορεί να αντιμετωπιστεί με την τακτική πρόκληση στύσεων, αλλά αυτό ενδεχομένως να γίνει πιο δύσκολο με την πάροδο του χρόνου.

##### Διάφανο Οργασμικό Υγρό

Το μεγαλύτερο μέρος των υγρών που αποτελούν την εκσπερμάτιση προέρχεται από τον προστάτη. Είναι ένα εντελώς διάφανο υγρό, με υφή γλίτσας. Το λευκό χρώμα και η κολλώδης υφή που συνήθως αποδίδεται στην ανδρική εκσπερμάτιση προκαλούνται από το σπέρμα και το σπερματικό υγρό των όρχεων. Η παραγωγή τόσο του σπέρματος όσο και του σπερματικού υγρού είναι προϊόν της λειτουργίας των όρχεων. Καθώς οι όρχεις σταματούν να λειτουργούν (είτε λόγω αντιανδρογόνων είτε λόγω οιστρογονικής κυριαρχίας), αυτά τα υγρά σταματούν, αφήνοντας μόνο τα υγρά του προστάτη.

Μερικά άτομα χάνουν ακόμη και αυτό, και σταματούν να έχουν οποιεσδήποτε εκκρίσεις κατά τη διάρκεια του οργασμού.

Περιττό να πούμε ότι αυτό φέρνει σε γενικές γραμμές στειρότητα. Σε αντίθεση με όσα αναφέρουν ορισμένες πηγές, αυτή ΔΕΝ είναι μόνιμη, και πολλοί άνθρωποι έχουν καταφέρει να αποκαταστήσουν τη λειτουργικότητα των όρχεων διακόπτοντας την ορμονοθεραπεία, είτε για να γυρίσουν πίσω στο φύλο που τους αποδόθηκε κατά τη γέννηση, είτε για αναπαραγωγικούς σκοπούς.

##### Ατροφία Όρχεων

Από τη στιγμή που οι όρχεις σταματούν να λειτουργούν, τα κύτταρα αρχίζουν να ατροφούν, συρρικνώνοντας τους όρχεις με την πάροδο του χρόνου. Αυτή η ατροφία ενδεχομένως να συνοδεύεται από πόνο, μερικές φορές ως πιάσιμο ή ασθενής παλμική αίσθηση, και μερικές φορές με τη μορφή μικρών «σπινθήρων» πόνου που ταξιδεύουν κατά μήκος του περινεϊκού νεύρου από τους όρχεις μέχρι τον πρωκτό.

### Σεξουαλικές Αλλαγές

Η αρχική έναρξη της ορμονοθεραπείας μπορεί να οδηγήσει σε πλήρη απώλεια της σεξουαλικής επιθυμίας, καθώς τα επίπεδα τεστοστερόνης πέφτουν κατακόρυφα. Αυτό μπορεί να διαρκέσει 3-12 μήνες και, σε ορισμένες περιπτώσεις, να μην επιστρέψει καθόλου. Η έναρξη χορήγησης προγεστερόνης συχνά χρησιμεύει ως καταλύτης για την επιστροφή της. Εάν/όταν η σεξουαλική επιθυμία επανέλθει, η νέα σεξουαλική επιθυμία [μπορεί να είναι μια εντελώς διαφορετική εμπειρία](https://curvyandtrans.com/p/5BF1EA/libatious-libidos) που στην αρχή να μην είναι αναγνωρίσιμη.

##### Αυξημένες Ερωτογενείς Ζώνες

{!{
<div class="gutter flex">
  <div class="card"><div class="card-body"><h4 class="card-title">Ερωτογενείς Ζώνες του Ανθρώπου:</h4>
{{import '~/img'
  images.erogenous
  link='https://www.researchgate.net/publication/301509880_Topography_of_Human_Erogenous_Zones#pf19'
  caption='Source: <a href=\"https://link.springer.com/article/10.1007/s10508-016-0745-z\">Τοπογραφία των Ερωτογενών Ζωνών των Ανθρώπων</a>'
}}
  </div></div>
</div>
}!}

Ολόκληρο το σώμα γίνεται πιο ευαίσθητο στο άγγιγμα, και με αυτό ξεκλειδώνει ισχυρότερες ερωτογενείς ζώνες. Το στήθος, η κοιλιά, το εσωτερικό των μηρών και ο λαιμός, ειδικότερα, προκαλούν μεγαλύτερη ερωτική διέγερση.

##### Οργασμός

Ο οργασμός αλλάζει σημαντικά, τόσο στον τρόπο που αναπτύσσεται όσο και στον τρόπο που βιώνεται (περισσότερες πληροφορίες στον παραπάνω σύνδεσμο), αλλά επιπλέον, αν ένα άτομο είναι τυχερό, θα αποκτήσει την ικανότητα να γίνει πολυοργασμικό χωρίς ανερέθιστη περίοδο. Το κόστος αυτού είναι ότι ο οργασμός μπορεί να γίνει πιο δύσκολος στην επίτευξη και κάποιος πρέπει να μάθει ξανά από την αρχή πώς να τον επιτυγχάνει. Γίνεται επίσης πιο εύκολο να επιτευχθεί με έναν σύντροφο, κάτι που μπορεί να ήταν το αντίθετο πριν.

##### Έλξη

Δεν είναι [καθόλου ανήκουστο](https://www.them.us/story/sexual-attraction-after-transition) για ένα τρανς άτομο το να βιώσει μια αλλαγή στον σεξουαλικό του προσανατολισμό κατά τη φυλομετάβαση. Αυτό είναι σχεδόν πάντα αποτέλεσμα της άρσης αυτοεπιβαλλόμενων ψυχικών εμποδίων, αλλά η ορμονοθεραπεία συχνά παίζει ρόλο *σε* αυτήν την άρση. Στις περισσότερες περιπτώσεις, αυτό περιλαμβάνει απλώς μια επέκταση της έλξης κάποιου, από ετεροφυλόφιλο ή ομοφυλόφιλο σε αμφιφυλόφιλο/πανφυλόφιλο, αλλά μερικά άτομα ανακαλύπτουν επίσης ότι η έλξη τους είχε σε μεγάλο βαθμό τις ρίζες της στο προσωπικό συμφέρον και ότι η πραγματική τους έλξη είναι αντίστροφη.

### Κυκλικά Συμπτώματα που μοιάζουν με Περίοδο

Προφανώς, δεν εννοούμε τη ροή του αίματος. Αυτό θα ήταν γελοίο. Τα συμπτώματα ποικίλλουν σε μεγάλο βαθμό (όπως ακριβώς και στις cis γυναίκες) και συνήθως διαρκούν 2-4 ημέρες, επαναλαμβανόμενα κάθε 26-32 ημέρες (αν και ορισμένα άτομα αναφέρουν ότι τα βιώνουν κάθε δύο εβδομάδες). Αυτό συμβαίνει ανεξάρτητα από τον προγραμματισμό λήψης των φαρμάκων. Η χρήση μιας εφαρμογής παρακολούθησης περιόδου όπως το Clue μπορεί να αποκαλύψει το μοτίβο.

- Κράμπες στο έντερο και τους κοιλιακούς μύες, που κυμαίνονται από ένα ελαφρύ φτερούγισμα στο έντερο έως ισχυρούς επώδυνους σπασμούς.
- Φούσκωμα και κατακράτηση υγρών
- Αέρια, διάρροια και άλλα εντερικά προβλήματα.
- Συναισθηματική αστάθεια, εναλλαγές διάθεσης και παράλογες σκέψεις
- Αυξημένη κατάθλιψη και δυσμορφία
- Αποπροσωποποίηση ή αποσύνδεση.
- Αυξημένη δυσφορία
- Ευερεθιστότητα (Προεμμηνορροϊκό σύνδρομο)
- Πόνοι στους μύες και τις αρθρώσεις
- Διόγκωση του μαστού και ευαισθησία στις θηλές
- Ακμή
- Κόπωση
- Αλλαγές στην όρεξη και αυθόρμητες επιθυμίες (π.χ.: όρεξη για σοκολάτα)
- Αυθόρμητες μεταβολές στην ερωτική διάθεση
- Αλλαγές στην οσμή των γεννητικών οργάνων

Όχι, δεν έχουν γίνει ακόμη μελέτες σχετικά με αυτό, αλλά έχει αναφερθεί από πάρα, πάρα πολλά άτομα για να αποτελεί μια απλή ανωμαλία (και εγώ έχω κάποια από αυτά τα συμπτώματα), και έχει επιβεβαιωθεί από τους γιατρούς πολλών ατόμων. Υπάρχει επίσης προηγούμενο αυτού του γεγονότος με cis γυναίκες που έχουν υποβληθεί σε πλήρη υστερεκτομή (γνωρίζω προσωπικά δύο cis γυναίκες που έχουν κύκλους αλλά δεν έχουν περίοδο, χωρίς καμία ιατρική παρέμβαση).

Όταν το σώμα λειτουργεί με οιστρογόνα και προγεστερόνη, ενεργοποιείται μια γονιδιακή αλληλουχία η οποία δίνει εντολή στον υποθάλαμο να επιχειρήσει να ελέγξει κυκλικά τη συμπεριφορά των ωοθηκών και της μήτρας, ανεξάρτητα από την απουσία ωοθηκών ή μήτρας στο σώμα, όπως ακριβώς συμβαίνει και σε άτομα στα οποία αποδόθηκε το θηλυκό φύλο κατά τη γέννηση. Αυτός ο κύκλος επηρεάζει πολλά όργανα και υποσυστήματα στο σώμα, προκαλώντας την απελευθέρωση ποικίλων διαφορετικών ορμονών και ενζύμων που μπορούν να επηρεάσουν τη λειτουργία του οργανισμού, ή ακόμη και τη συμπεριφορά.

Μια πιο λεπτομερής εξήγηση αυτού του φαινομένου θα δοθεί σε κάποια μεταγενέστερη έκδοση του ιστότοπου.
