---
date: "2025-11-10T16:51:34Z"
title: "Εισαγωγή στην Ανδρογονική 2η Εφηβεία"
linkTitle: "Ανδρογονική 2η Εφηβεία"
description: "Τι να περιμένετε από την αρρενοποιητική ορμονοθεραπεία"
preBody: '_disclaimer'
lang: el
siblings:
  prev: /el/ormones
  prevCaption: Πώς Λειτουργούν Οι Ορμόνες
  next: /el/deuterh-efhveia-gyn
  nextCaption: Οιστρογονική 2η Εφηβεία
classes:
  - gdb

tweets:
  - '1374054574579798016'
  - '1374039857773875201'
  - '1374040823382347778'
  - '1374053191445270534'
  - '1374060995778318347'
  - '1374070062236246022'
  - '1374048251180027920'
  - '1374076480985128970'
  - '1374094470753423360'
  - '1431244822044622848'
  - '1431244926214356993'
---

# Εισαγωγή στην Ανδρογονική «2η Εφηβεία»

## Τι Να Περιμένετε Από Την Αρρενοποιητική Ορμονοθεραπεία

Aυτή είναι μια συλλογή αλλαγών που φέρνει η αρρενοποιητική ορμονοθεραπεία. Οι πληροφορίες σε αυτό το κεφάλαιο συλλέχθηκαν από μαρτυρίες τρανσαρσενικών ατόμων που λαμβάνουν τεστοστερόνη στα πλαίσια ορμονοθεραπείας. Αυτές οι πληροφορίες συλλέχθηκαν από μέσα κοινωνικής δικτύωσης και τσατ. Ναι, αυτό σημαίνει ότι τα παρακάτω δεν είναι επίσημα ιατρικά δεδομένα, αλλά ούτως ή άλλως, ιστορικά το μεγαλύτερο μέρος των ιατρικών μελετών που αφορούν τα τρανς άτομα βασίζεται σε «ανέκδοτα», διότι κανείς δε θέλει να χρηματοδοτήσει ιατρικές έρευνες για τα τρανς άτομα.

**Σημείωση: Αυτή είναι μία λίστα _πιθανών_ αλλαγών. Δεν υπάρχει καμία εγγύηση ότι κάθε άτομο που κάνει ορμονοθεραπεία με τεστοστερόνη θα βιώσει όλες αυτές τις αλλαγές. Η ηλικία, το DNA, το ιατρικό ιστορικό, και ο βαθμός θηλυκοποίησης που έφερε η «πρώτη εφηβεία», καθώς και οι δόσεις ορμονών που χρησιμοποιούνται, μπορεί να φέρουν επιπτώσεις στα αποτελέσματα. Υπάρχει επίσης απλώς ένας βαθμός τυχαιότητας· κάθε σώμα είναι διαφορετικό, και ορισμένα πράγματα μπορεί να χρειαστούν χρόνια ολόκληρα για να εμφανιστούν.**

### Χαμήλωμα Φωνής

Τα ανδρογόνα προκαλούν πάχυνση και σκλήρυνση του ιστού που περιλαμβάνει τις φωνητικές χορδές, μειώνοντας μόνιμα τον τόνο της φωνής. Αυτή δεν είναι μια πολύ γρήγορη αλλαγή, αλλά έρχεται σταδιακά στα πρώτα χρόνια. Μερικοί άνθρωποι δε βιώνουν καμία αλλαγή στη φωνή τους· το αποτέλεσμα ποικίλλει από άτομο σε άτομο. Η αλλαγή δε θα είναι δραστική. Αν ένα άτομο έχει φωνή σοπράνο, η φωνή του δεν πρόκειται να μετατραπεί σε μπάσο, αλλά θα μπορούσε να μετατραπεί σε κοντράλτο ή τενόρο.

Αυτό *δε* σημαίνει ότι η φωνή του ατόμου θα ερμηνεύεται αυτόματα ως ανδρική. Ο τόνος της φωνής είναι μόνο ένα κομμάτι του πώς οι άνθρωποι αντιλαμβάνονται το φύλο μιας φωνής, και ο τρόπος με τον οποίο μιλάει παίζει πολύ μεγαλύτερο ρόλο. Θα χρειαστεί φωνητική εκπαίδευση για να ενισχυθεί η απήχηση και να αλλάξει το στυλ ομιλίας του.

### Αλλαγές στη Θερμοκρασία του Σώματος

{!{ <div class="gutter">{{import '~/tweet' ids=[
  '1374039857773875201'
] tweets=meta.tweets className="hide-mentions" }}</div> }!}

Τα ανδρογόνα ενθαρρύνουν την επιπλέον ροή αίματος στα άκρα, κάνοντάς τα πιο ζεστά. Εξαιτίας αυτού, οι άνδρες έχουν πιο δροσερό κορμό αλλά πιο ζεστή στοματική και επιφανειακή θερμοκρασία. Μπορεί ένα άτομο να δει τη βασική θερμοκρασία του σώματός του να αυξάνεται. Το τελικό αποτέλεσμα είναι ότι θα *νιώθει* πιο ζεστό, και πιθανότατα δεν θα μπορεί να φοράει στρώσεις ρούχων όσο μπορούσε προηγουμένως. Εάν ζεί σε ψυχρά κλίματα, η έκθεση των γαμπών μπορεί να το βοηθήσει στη διάχυση της θερμότητας χωρίς να το παγώσει.

Αυτή η αλλαγή συχνά εμφανίζεται αρκετά νωρίς. Ο οργανισμός ιδρώνει τη νύχτα μέχρι να συνηθίσει τη νέα θερμοκρασία.

### Αλλαγές στην Εφίδρωση

H παραπάνω μεταβολή στην κατανομή της θερμοκρασίας έχει ως αποτέλεσμα και μια σημαντική αλλαγή στον τρόπο που ιδρώνει κανείς. Ο ιδρώτας συσσωρεύεται κυρίως στο κεφάλι, την πλάτη και τις μασχάλες. Επίσης, η εφίδρωση γίνεται πιο συχνή, άρα ενδεχομένως να επιφέρει και αύξηση στην ποσότητα του νερού που χρειάζεται ο οργανισμός ανά μέρα.

### Σωματική Οσμή

Συχνά ένα από τα πρώτα πράγματα που αλλάζουν είναι ότι η οσμή του ιδρώτα αλλά και η γενικότερη οσμή του σώματος γίνονται πολύ πιο έντονες, ειδικά κατά τη διάρκεια της σωματικής άσκησης. Η μυρωδιά του σώματος γίνεται πιο ξινή και έντονη. Αυτό τείνει να εξομαλύνεται με την πάροδο του χρόνου.

### Τριχοφυΐα, παντού

Τα ανδρογόνα αυξάνουν σημαντικά την τριχοφυΐα στο σώμα, ιδίως στα πόδια, στη βουβωνική χώρα, στους γλουτούς, στο στήθος, στην πλάτη, και στα χέρια. Οι τρίχες γίνονται πιο χοντρές, μακρυές, και σκούρες. Αυτό πιθανότατα θα συμβεί πολύ πριν από την ανάπτυξη της γενειάδας στο πρόσωπο, η οποία μπορεί να χρειαστεί πάνω από ένα χρόνο για να ξεκινήσει. Η μινοξιδίλη (π.χ. Rogaine) μπορεί να επιταχύνει αυτή τη διαδικασία. Προσοχή, όμως· η μινοξιδίλη είναι εξαιρετικά τοξική για τα κατοικίδια ζώα (ιδίως για τις γάτες) αν καταποθεί, ενώ μερικές μορφές τοπικής μινοξιδίλης δύνανται να περιέχουν και άλλα συστατικά, τα οποία ενδεχομένως να μην είναι ασφαλή σε περίπτωση καταλάθος κατάποσης και από ανθρώπους.

### Ανδρογενετική Αλωπεκία

Η ανδρογενετική αλωπεκία είναι αποτέλεσμα της [διυδροτεστοστερόνης](https://en.wikipedia.org/wiki/Dihydrotestosterone) (DHT), ένα ανδρογόνο που παράγεται από την τεστοστερόνη. Η ύπαρξη περισσότερης τεστοστερόνης στο σώμα σημαίνει ότι μπορεί να παραχθεί περισσότερη διυδροτεστοστερόνη, με το γονίδιο που συμβάλλει στην ανδρογενετική αλωπεκία να προκαλεί τη μείωση της ροής αίματος στις ρίζες των τριχών, πνίγοντάς τες μέχρι να νεκρωθούν. Πιθανότατα θα υπάρξει ούτως ή άλλως *κάποια* αλλαγή στη γραμμή των μαλλιών ό,τι και να κάνετε, αλλά αν υπάρχει ιστορικό ανδρογενετικής αλωπεκίας στους άνδρες στην οικογένειάς σας, τότε μπορείτε να περιμένετε να δείτε κάτι τέτοιο και εσείς. Και πάλι, η μινοξιδίλη μπορεί να βοηθήσει σε αυτό.

Το συνθετικό ανδρογόνο [νανδρολόνη](https://el.wikipedia.org/wiki/%CE%9D%CE%B1%CE%BD%CE%B4%CF%81%CE%BF%CE%BB%CF%8C%CE%BD%CE%B7) δε μεταβολίζεται σε διυδροτεστοστερόνη, και μπορεί να αποτελέσει μια βιώσιμη εναλλακτική λύση αντί της άμεσης τεστοστερόνης εάν η τριχόπτωση αποτελεί πρόβλημα. Ωστόσο, η διυδροτεστοστερόνη είναι σημαντική για την περαιτέρω διεύρυνση στα αναπαραγωγικά όργανα, επομένως και αυτό είναι δίκοπο μαχαίρι.

### Παχύτερο και Λιπαρότερο Δέρμα

Η τεστοστερόνη προάγει την πάχυνση και τη σκλήρυνση της επιδερμίδας, με αποτέλεσμα το δέρμα να γίνεται πιο τραχύ. Καθώς τα επίπεδα οιστρογόνων μειώνονται, το σώμα παράγει λιγότερο κολλαγόνο. Αυτό προκαλεί το δέρμα να γίνεται πιο σκληρό και ξηρό (ειδικά στα γόνατα και τους αγκώνες). Οι φλέβες στα χέρια, τα μπράτσα και τα πόδια μπορεί να γίνουν πιο έντονες, αλλά όχι οι κιρσοί.

Το πρόσωπο και τα μαλλιά ενός ατόμου γίνονται πιο λιπαρά. Πιθανώς θα υπάρξει και ακμή, και όχι μόνο στο πρόσωπο. Αυτό τείνει να είναι χειρότερο αμέσως μετά την έναρξη της ορμονοθεραπείας. Αυτό γενικά βελτιώνεται μετά τα πρώτα χρόνια.

### Μεγαλύτερα Χέρια / Μεγαλύτερες Πατούσες

Σε μεγάλα χρονικά διαστήματα (3-5 χρόνια) τα χέρια μπορεί να γίνουν πιο σκληρά ή να βγάλουν κάλου. Μπορεί τα δάχτυλα ενός ατόμου να παχύνουν.

Η τεστοστερόνη προκαλεί επίσης στους συνδέσμους και τους τένοντες να συγκρατούν περισσότερο νερό, μεταβάλλοντας την ευκαμψία τους. Με την πάροδο του χρόνου, αυτό μπορεί να οδηγήσει σε αύξηση του μεγέθους του ποδιού καθώς η καμάρα του πέλματος χαμηλώνει.

### Χοντρότερα και Δυνατότερα Νύχια

Τόσο τα νύχια των χεριών όσο και των ποδιών γίνονται πιο χοντρά με την πάροδο του χρόνου, καθώς τα επίπεδα κερατίνης αυξάνονται λόγω της παρουσίας ανδρογόνων.

### Αυξημένη Μυϊκή Μάζα

Τα ανδρογόνα διεγείρουν την ανάπτυξη των μυών, γι' αυτό και τα αναβολικά στεροειδή (όπως η τεστοστερόνη) είναι τόσο συνηθισμένα στους bodybuilders. Το σώμα αποκτά φυσικά περισσότερους μύες χωρίς καν να χρειάζεται να ασκηθεί, αλλά *με* την άσκηση μπορεί να υπάρξει σημαντική ανάπτυξη μυών, ιδιαίτερα στα χέρια και τους ώμους. Στην αρχή τα άτομα που λαμβάνουν τεστοστερόνη ενδεχομένως να μην μπορούν να ελέγξουν τη δύναμή τους

Η προσθήκη μυϊκού ιστού στο άνω μέρος του σώματος επαναπροσδιορίζει τη γραμμή των ώμων και του λαιμού, δημιουργώντας μια πιο αρρενωπή σιλουέτα. Βελτιώνει επίσης την ικανότητα του σώματος να επεξεργάζεται τα λιπίδια, διευκολύνοντας την απώλεια βάρους.

### Ανακατανομή Λίπους

Ενώ τα οιστρογόνα ενθαρρύνουν το σώμα να εναποθέτει λίπος στους μηρούς, τους γλουτούς και τους γοφούς, τα ανδρογόνα ενθαρρύνουν το σώμα να εναποθέτει λίπος σε μεγάλο βαθμό στην κοιλιά. Η έναρξη της τεστοστερόνης ενθαρρύνει το σώμα να ακολουθήσει την κατανομή λίπους των ανδρών, επομένως το νέο λίπος εναποτίθεται στην κοιλιά, ενώ η απώλεια βάρους θα μειώσει το λίπος παντού. Το λίπος στο στήθος, τους μηρούς και τους γλουτούς θα μετατοπιστεί αργά καθώς οι μύες αναπτύσσονται, αλλά αυτό μπορεί να πάρει πολύ καιρό

### Αλλαγές Χαρακτηριστικών Προσώπου

Παράλληλα με την ανακατανομή του σωματικού λίπους, ανακατανέμεται και το λίπος στο πρόσωπο. Ο λαιμός, το πηγούνι και η γραμμή του σαγονιού λαμβάνουν περισσότερο λίπος, ενώ τα χείλη και το άνω μέρος των μάγουλων συρρικνώνονται. Το χρώμα των ματιών μπορεί επίσης να αλλάξει και να γίνει πιο αχνό μακροπρόθεσμα, καθώς η τεστοστερόνη προκαλεί την εξασθένηση της χρώσης στην ίριδα.

Αυτή είναι μια εξαιρετικά μικρή και αργή διαδικασία που διαρκεί χρόνια, και είναι εύκολο να σκεφτεί κανείς ότι τίποτα απολύτως δεν έχει αλλάξει. Οι μεγαλύτερες αλλαγές φαίνεται να συμβαίνουν στα έτη 3 και 4. Συνιστούμε τη λήψη selfies για εύκολη σύγκριση.

### Αυξημένη Ανοχή στην Καφεΐνη, το Αλκοόλ ή/και στις Ψυχοτρόπες Ουσίες

Περισσότερη μάζα σημαίνει περισσότερο αίμα για την αραίωση χημικών ουσιών. Η αύξηση της τεστοστερόνης φέρνει επίσης υψηλότερο μεταβολικό ρυθμό, αυξάνοντας την ταχύτητα με την οποία οι τοξίνες απομακρύνονται από την κυκλοφορία του αίματος.

### Ψυχικές Αλλαγές

Όπως καλύφθηκε στην ενότητα «Βιοχημική Δυσφορία», οι εγκέφαλοι δύνανται να είναι προρυθμισμένοι ως προς ένα συγκεκριμένο ορμονικό προφίλ, και η λειτουργία με λάθος προφίλ είναι σαν να χρησιμοποιεί κανείς φορητό υπολογιστή με χαμηλές μπαταρίες ή υπερθερμασμένο επεξεργαστή. Η έναρξη της ορμονοθεραπείας σχεδόν καθολικά οδηγεί σε παύση των συμπτωμάτων αποπροσωποποίησης και αποπραγματοποίησης (DPDR) εντός των πρώτων δύο εβδομάδων. Η «εγκεφαλική ομίχλη» διαλύεται, και γίνεται ευκολότερο να επικεντρωθεί ένα άτομο σε σύνθετες έννοιες (υπό την υπόθεση ότι δεν έχει άλλες δυσκολίες νοητικής επεξεργασίας, όπως ΔΕΠΥ).

##### ΔΕΠΥ

Στην περίπτωση που ένα άτομο έχει ΔΕΠΥ, μπορεί να υπάρξουν κάποιες αλλαγές στα συμπτώματά του. Τα ανδρογόνα ενισχύουν τη λειτουργία των υποδοχέων [ντοπαμίνης](https://el.wikipedia.org/wiki/%CE%9D%CF%84%CE%BF%CF%80%CE%B1%CE%BC%CE%AF%CE%BD%CE%B7), επομένως η αύξηση της τεστοστερόνης ενδεχομένως να αυξήσει το δυναμικό ενεργοποίησης της ντοπαμίνης στον εγκέφαλο. Η ντοπαμίνη είναι ένας σημαντικός νευροδιαβιβαστής στη συμπεριφορά της [εργαζόμενης μνήμης](https://en.wikipedia.org/wiki/Working_memory), της βραχυπρόθεσμης μνήμης του εγκεφάλου. Περισσότερη μνήμη σημαίνει ότι μπορεί το άτομο να γίνει λιγότερο επιρρεπές σε διάσπαση προσοχής και να έχει μεγαλύτερη ευκολία στο να διατηρεί [γνωστικά φορτία](https://en.wikipedia.org/wiki/Cognitive_load).

*Ωστόσο*, η οιστραδιόλη ενθαρρύνει την παραγωγή ντοπαμίνης, επομένως καθώς μειώνονται τα επίπεδα οιστρογόνων, θα υπάρχει λιγότερη ντοπαμίνη για να λειτουργήσει ο εγκέφαλος. Τα συμπτώματά επιδεινώνονται, δε βελτιώνονται.

##### Συναισθηματική Επέκταση

Η ανακούφιση των συμπτωμάτων αποπροσωποποίησης και αποπραγματοποίησης σχεδόν καθολικά συνοδεύονται από μεγαλύτερο εύρος συναισθημάτων και δυνατότητα ελέγχου αυτών. Τα συναισθήματα γίνονται κάπως πιο ελεγχόμενα και κατεσταλμένα, λιγότερο πιθανό να κατακλύσουν επί τόπου. *Σημείωση: η καταστολή των συναισθημάτων είναι ένας πολύ γρήγορος τρόπος για να αναπτύξει ψυχικό τραύμα ένα άτομο.*

Ωστόσο, η ικανότητα έκφρασής τους μπορεί να μειωθεί. Μερικοί άνθρωποι χάνουν τη δυνατότητα να κλαίνε μετά την έναρξη της τεστοστερόνης, αλλά αυτή *δεν* είναι μια καθολική εμπειρία και ενδεχομένως να σχετίζεται με το πόσο ισχυρή είναι η δόση τεστοστερόνης που λαμβάνει. Οι λόγοι πίσω από αυτό δεν είναι γνωστοί, αν και ορισμένες μελέτες έχουν διαπιστώσει ότι τα ανδρογόνα μεταβάλλουν τη λειτουργία σε μέρη του εγκεφάλου που συνδέονται με τη συναισθηματική επεξεργασία. Εάν ένα άτομο χάσει τη δυνατότητα να κλαίει, αυτή ενδεχομένως να επιστρέψει με την πάροδο του χρόνου, καθώς ο εγκέφαλός του συνηθίζει την τεστοστερόνη περισσότερο ή/και βγαίνει από τη δεύτερη εφηβεία.

{!{ <div class="gutter flex" style="justify-content: flex-end">{{import '~/tweet' ids=[
  '1374060995778318347'
  '1374070062236246022'
] tweets=meta.tweets className="hide-mentions" }}</div> }!}

Η συναισθηματική δυσρύθμιση εμφανίζεται συχνότερα πριν και αμέσως μετά τη χορήγηση της δόσης (ενέσεις ή τζελ) και έχει ως αποτέλεσμα μειωμένη υπομονή και αυξημένη επιθετικότητα.

##### Αυξημένη Όρεξη / Αυξημένος Χώρος Στο Στομάχι

Το αίσθημα πείνας του ατόμου θα οξυνθεί αρκετά. Η τεστοστερόνη επιταχύνει σημαντικά τον μεταβολισμό του σώματος και η αυξημένη μυϊκή μάζα σημαίνει ότι χρειάζεται περισσότερες θερμίδες, αφού οι θερμίδες καίγονται γρηγορότερα

##### Ύπνος

Μερικοί άνθρωποι αναφέρουν προβλήματα αϋπνίας και λιγότερα αξιομνημόνευτα όνειρα. Ωστόσο, αυτό κάθε άλλο παρά καθολικό είναι.

{!{ <div class="gutter flex" style="justify-content: flex-end">{{import '~/tweet' ids=[
  '1374076480985128970'
] tweets=meta.tweets className="hide-mentions" }}</div> }!}

##### Αυτοπεποίθηση

Η τεστοστερόνη προκαλεί στους ανθρώπους ένα ισχυρό αίσθημα αυτοπεποίθησης. Τα προβλήματα φαίνονται λιγότερο σημαντικά, η αυτοεκτίμηση είναι ισχυρότερη, οι ανησυχίες είναι λιγότερες. Πολλοί άνθρωποι αναφέρουν μια τάση να είναι πιο επιρρεπείς στο να ξεκινούν καβγάδες και πιο πρόθυμοι να μιλήσουν ανοιχτά απέναντι σε συγκρούσεις ή να υπερασπιστούν τον εαυτό τους. Αυτό *δε* σημαίνει ότι τα άτομα γίνονται πιο εχθρικά ή εριστικά, αλλά απλώς ότι η ανοχή κάποιου στις μαλακίες είναι χαμηλότερη.

##### Εξωστρέφεια

Είναι εξαιρετικά συνηθισμένο για όλα τα τρανς άτομα να γίνονται πολύ πιο κοινωνικά μετά τη μετάβαση. Αυτό μπορεί απλώς να οφείλεται στο ότι δε χρειάζεται πλέον να καταπιέζουν μεγάλα τμήματα της προσωπικότητάς τους, αλλά και η προαναφερθείσα αυτοπεποίθηση παίζει επίσης ρόλο.

### Αλλαγές στα Αναπαραγωγικά Όργανα

{!{
<div class="gutter flex flex-center">
{{import '~/img' images.homology link='https://www.vielma.at/' }}
</div>
}!}

Όλα τα αναπαραγωγικά όργανα κατασκευάζονται από τους ίδιους ιστούς· απλώς λαμβάνουν διαφορετικό σχήμα κατά τη διάρκεια της κύησης. Μεγάλο μέρος της «συμπεριφοράς» αυτών των ιστών ρυθμίζεται από τις ορμόνες που κυκλοφορούν στο σώμα. Τα υγρά των αναπαραγωγικών οργάνων, η υφή, η ευαισθησία, και η στυτική συμπεριφορά είναι όλες ορμονικές εκφράσεις. Αυτό σημαίνει ότι, όταν προστίθενται ανδρογόνα, αυτοί οι ιστοί αρχίζουν να συμπεριφέρονται σαν να έχουν το σχήμα πέους και οσχέου, ακόμα και αν δεν έχουν.

##### Διεύρυνση Γεννητικών Οργάνων

Η διυδροτεστοστερόνη, όπως προαναφέρθηκε, παίζει κρίσιμο ρόλο στην ανάπτυξη στυτικού ιστού στα γεννητικά όργανα. Καθώς τα επίπεδα διυδροτεστοστερόνης αυξάνονται με την αύξηση της τεστοστερόνης, προκαλείται διόγκωση των παραουρηθρητικών αδένων (μερικές φορές αναφέρονται ως «γυναικείος προστάτης»). Αυτό προκαλεί τυχαίες στύσεις στην κλειτορίδα, και αναπτύσσουν στυτικό ιστό. Το μέγεθος του στυτικού ιστού ποικίλλει από άτομο σε άτομο, αλλά συνήθως είναι από 2,5 μέχρι 7,5 εκατοστά 

{!{ <div class="gutter">{{import '~/tweet' ids=[
  '1374094470753423360'
] tweets=meta.tweets className="hide-mentions" }}</div> }!}

Η κλειτοριδική κουκούλα και τα χείλη του αιδοίου γίνονται πιο ξηρά και πιο παχιά με την πάροδο του χρόνου, και τα εσωτερικά χείλη ενδεχομένως να βγάλουν επίσης τρίχες. Η αυτολίπανση του οργάνου μπορεί να μειωθεί σημαντικά με την πάροδο του χρόνου, και η διείδυση να γίνει επίπονη. Συνίσταται η χρήση σημαντικής ποσότητας λιπαντικού για την αποφυγή σχισιμάτων ή/και αιμορραγίας.

{!{ {{import '~/tweet' ids=[
  '1431244822044622848'
  '1431244926214356993'
] tweets=meta.tweets className="grid-row" }} }!}

##### Αυξημένα Υγρά Κατά Τον Οργασμό

Με τη διόγκωση των αδένων που προαναφέρθηκαν, αυξάνεται και η παραγωγή του «προστατικού» υγρού. Αν δεν είχατε εκκρίσεις υγρών κατά τον οργασμό παλαιότερα, ενδεχομένως να έχετε τώρα.

##### Αλλαγές στην Ευαισθησία και την Απόκριση

Η ερωτογενής διέγερση μπορεί να επικεντρωθεί περισσότερο στην κεφαλή της κλειτορίδας και στο χάιδεμα του στυτικού της ιστού.

##### Ατροφία

Η ατροφία του κόλπου και της μήτρας συμβαίνει συχνά μέσα στα πρώτα πέντε χρόνια, και η υστερεκτομή μπορεί να καταστεί απαραίτητη. Τα σημάδια ατροφίας περιλαμβάνουν το αίσθημα ενός δυνατού «παλμού» στην κάτω κοιλιακή χώρα και επώδυνες κράμπες χωρίς συμπτώματα περιόδου, ιδιαίτερα μετά τη σεξουαλική επαφή. Η κολπική ατροφία μπορεί να αποφευχθεί με τη χρήση των ίδιων κολπικών διαστολέων που χρησιμοποιούν τα τρανσθηλυκά άτομα μετά από αιδοιοπλαστική.

##### Αυξημένη Σεξουαλική Επιθυμία

{!{ <div class="gutter flex flex-end">{{import '~/tweet' ids=[
  '1374040823382347778'
] tweets=meta.tweets className="hide-mentions" }}</div> }!}

Η ερωτική επιθυμία του ατόμου σχεδόν σίγουρα θα εκτοξευθεί τα πρώτα 1-2 χρόνια, με αυτή να είναι πιο έντονη αμέσως μετά τη λήψη τεστοστερόνης. Ένα άτομο μπορεί να διαπιστώσει ότι είναι πιο δυναμικό κατά τη διάρκεια του σεξ, πιο επιρρεπές να έχει κυριαρχική συμπεριφορά, ή να λαμβάνει ενεργητικό ρόλο.

##### Οργασμός

{!{ <div class="gutter">{{import '~/tweet' ids=[
  '1374053191445270534'
] tweets=meta.tweets className="hide-mentions" }}</div> }!}

Το «σχήμα» του οργασμού κάποιου μπορεί να αλλάξει. Αντί να έχει καταρρακτώδη μορφή καταρράκτη μορφή, είναι αισθανόμενος ως «έκρηξη» από τη βουβωνική χώρα

##### Ελξη

Έχει αποδειχθεί ότι η τεστοστερόνη αυξάνει τη διέγερση από οπτικά ερεθίσματα. Ως εκ τούτου, ένα άτομο ενδεχομένως να *«προσέχει»* άτομα της σεξουαλικής του προτίμησης πολύ πιο γρήγορα· ιδίως αν έχουν έλξη προς τις γυναίκες.

### Διακοπή της Εμμήνου Ρύσεως

Η αύξηση των ανδρογόνων στο σώμα κάνει τον υποθάλαμο να μειώσει την παραγωγή των ορμονών που ελέγχουν τις ωοθήκες. Αυτό θα μειώσει τα συνολικά διαθέσιμα οιστρογόνα και μπορεί να σταματήσει την ωορρηξία. Χωρίς ωορρηξία, και με χαμηλότερα επίπεδα θυλακιοτρόπου ορμόνης, η μήτρα είναι λιγότερο επιρρεπής στη δημιουργία του ιστού που έπειτα θα διωχνόταν από την περίοδο, προκαλώντας τελικά διακοπή της ροής του αίματος στο τέλος του κύκλου.

{!{ <div class="gutter">{{import '~/tweet' ids=[
  '1374054574579798016'
] tweets=meta.tweets className="hide-mentions" }}</div> }!}

Ωστόσο, τα άτομα που λαμβάνουν τεστοστερόνη ενδεχομένως να εξακολουθούν να εμφανίζουν συμπτώματα περιόδου, καθώς ο υποθάλαμος μπορεί να εκφράζει με άλλους τρόπους τις διαφορετικές πτυχές του κύκλου. Αυτό μπορεί να συνεχιστεί ακόμη και μετά από ολική υστερεκτομή, αν και δεν είναι συνηθισμένο.

**Ωστόσο, αυτό *δε* σημαίνει ότι τα άτομα αυτά είναι στείρα.** Η ωορρηξία μπορεί να συμβεί ακόμα και αν δεν έχει ένα άτομο περίοδο. Επιπλέον, η διακοπή της τεστοστερόνης τις ωοθήκες να «ξυπνήσουν»· δεν τις ζημιώνει μόνιμα.
