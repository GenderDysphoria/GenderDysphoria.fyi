---
date: "2025-10-26T17:30:06+0000"
title: "Η Βίβλος της Δυσφορίας Φύλου"
linkTitle: Εισαγωγή
description: "Μια εισαγωγή στους πολλαπλούς τρόπους με τους οποίους εκδηλώνεται η δυσφορία φύλου και τι σημαίνει να είσαι τρανς."
preBody: '_disclaimer'
lang: el
classes:
  - gdb
siblings:
  next: /el/ti-shmainei-gender
  nextCaption: Τι σημαίνει «gender»;
---


{!{
{{import
  '~/img'
  images.titlecard
  srcSizes="(max-width: 800px) 100vw, (max-width: 1000px) 70vw, 767px"
  alt="The Gender Dysphoria Bible"
  style="margin-bottom: 1em;"
  imgStyle="width: 100%"
}}
}!}

### Περιεχόμενα:

{!{ <div class="two-column-list"> }!}

1. [Εισαγωγή](/el/#introduction)

2. [Τι σημαίνει «gender»;](/el/ti-shmainei-gender)

3. [Η Ιστορία της Δυσφορίας Φύλου](/el/istoria)

4. [Ευφορία Φύλου](/el/euforia)

5. [Σωματική Δυσφορία](/el/swmatikh-dysforia)

6. [Βιοχημική Δυσφορία](/el/vioxhmikh-dysforia)

7. [Διαπροσωπική Δυσφορία](/el/diaproswpikh-dysforia)

8. [Κοινωνική Δυσφορία](/el/koinwnikh-dysforia)

9. [Σεξουαλική Δυσφορία](/el/seksoualikh-dysforia)

10. [Παρουσιαστική Δυσφορία](/el/parousiastikh-dysforia)

11. [Υπαρξιακή Δυσφορία](/el/yparksiakh-dysforia)

12. [Ελεγχόμενη Δυσφορία](/el/elegxomenh-dysforia)

13. [Σύνδρομο του Απατεώνα](/el/syndromo-tou-apatewna)

14. [Είμαι τρανς;](/el/eimai-trans)

15. [Κλινικές Διαγνώσεις](/el/diagnwseis)

16. [Περίθαλψη της Δυσφορίας Φύλου](/el/perithalpsh)

17. [Αιτίες της Δυσφορίας Φύλου](/el/aities)

18. [Χρωμοσώματα](/el/xrwmoswmata)

19. [Πώς Λειτουργούν οι Ορμόνες](/el/ormones)

20. [Εισαγωγή στην Ανδρογονική «2η Εφηβεία»](/el/deuterh-efhveia-andr)

21. [Εισαγωγή στην Οιστρογονική «2η Εφηβεία»](/el/deuterh-efhveia-gyn)

22. [Συμπέρασμα](/el/symperasma)

{!{ </div> }!}

<hr class="print-break-after print-hidden">

## Εισαγωγή

{!{
<div class="gutter"><blockquote>
  <strong>Τρανς (ή διεμφυλικός/-η/-ο)</strong> - <em>Επίθετο</em><br>
  Υποδηλώνει ένα άτομο το οπόιο βιώνει στην καθημερινότητά του ένα φύλο διαφορετικό από εκείνο που του αποδόθηκε κατά τη γέννηση.
</blockquote></div>
}!}

Σε διάφορες κουλτούρες παγκοσμίως, από τότε που υπάρχει ο ανθρώπινος πολιτισμός, [υπήρχαν άνθρωποι](https://en.wikipedia.org/wiki/Transgender_history) η ταυτότητα φύλου των οποίων δε συμβάδιζε με τις Αγγλο-Ευρωπαϊκές έννοιες του δυαδικού φύλου που βασίζεται στη δομή των γεννητικών οργάνων. Οι Γκαλά, μια τάξη ιερέων «τρίτου φύλου», υπήρξαν πριν από 4500+ χρόνια στη Σουμεριακή αυτοκρατορία. Οι ιθαγενείς κουλτούρες της Βορείου Αμερικής αναγνώριζαν το [τρίτο φύλο](https://el.wikipedia.org/wiki/%CE%A4%CF%81%CE%AF%CF%84%CE%BF_%CF%86%CF%8D%CE%BB%CE%BF) πολύ πριν από τον Ευρωπαϊκό αποικιοκρατισμό, και συνεχίζουν να το αναγνωρίζουν μέχρι και σήμερα. [Φυλές σε όλη την Αφρική](https://medium.com/@janelane_62637/the-splendor-of-gender-non-conformity-in-africa-f894ff5706e1) αναγνωρίζουν πολλές ταυτότητες φύλου, τις οποίες [οι Ευρωπαίοι προσπάθησαν να εξαλείψουν](https://daily.jstor.org/the-deviant-african-genders-that-colonialism-condemned/). Οι άνθρωποι έχουν επί μακρόν ζήσει με ταυτότητες, πρότυπα, και αξίες που διαφέρουν από την αποκαλούμενη «παραδοσιακή» ιδέα του φύλου που υπάρχει στο σημερινό δυτικοποιημένο πολιτισμό.

Παρ' ολ' αυτά, η σύγχρονη δυτική αντίληψη της εμπειρίας των διεμφυλικών (τρανς) ατόμων υπάρχει μόνο εδώ και περίπου 130 χρόνια. Μάλιστα, ο όρος «transgender» χρησιμοποιήθηκε για πρώτη φορά το 1965, όταν ο Τζον Όλιβεν την πρότεινε ως μια εναλλακτική, ακριβέστερη ορολογία σε σχέση με τον όρο «transsexual» (τρανσέξουαλ) του Ντέιβιντ Κόλντγουελ (1949), ο οποίος με τη σειρά του αντικατέστησε τον όρο «transvestite» (τραβεστί) του Μάγκνους Χίρσφελντ (1910). 

Αν ένα άτομο είναι διεμφυλικό δύναται να σημαίνει ότι ένα άτομο που γεννήθηκε με πέος είναι στην πραγματικότητα κορίτσι, ότι ένα άτομο που γεννήθηκε με αιδοίο είναι στην πραγματικότητα αγόρι, ή ότι ένα άτομο που γεννήθηκε με οποιοδήποτε γεννητικό όργανο μπορεί να μην ταιριάζει πλήρως σε κανέναν από τους «πόλους» του φάσματος αυτού, και να είναι, συνεπώς, μη-δυαδικού φύλου.

Ένα τρανς άτομο μπορεί να το συνειδητοποιήσει αυτό σε *οποιοδήποτε στάδιο* της ζωής του. Μερικά παιδιά το αναγνωρίζουν μόλις κατανοήσουν την έννοια του φύλου, άλλα το αναγνωρίζουν στην εφηβεία, ενώ άλλα μπορεί να μη συνειδητοποιήσουν ότι κάτι «δεν πάει καλά» μέχρι να γίνουν ενήλικες. Άλλοι άνθρωποι δεν εκτίθενται ποτέ στην ιδέα ή στην αίσθηση ότι το φύλο τους μπορεί να μην ταιριάζει με το φύλο που τους αποδόθηκε κατά τη γέννηση, και συνεπώς έχουν απλά αποδεχτεί τη μοίρα τους.

Ακόμα πιο συνηθισμένη είναι η αντίληψη ότι, παρόλο που ένα άτομο αισθάνεται δυσαρεστημένο με το φύλο που του αποδόθηκε κατά τη γέννηση, πιστεύει ότι το συναίσθημά του δεν είναι το ίδιο με αυτό που βιώνουν τα τρανς άτομα. Μάλιστα, κάποια άτομα πιστεύουν ότι η επιθυμία τους να κάνουν χρησιμοποιήσουν την ταμπέλα «τρανς» για τον εαυτό τους ή το να βρεθούν σε φυλομετάβαση είναι «ασεβής» προς τα «πραγματικά» τρανς άτομα που ήξεραν ότι ήταν αγόρια ή κορίτσια «γεννημένα σε λάθος σώμα». Πράγματι, οι αφηγήσεις που έχουν διαδοθεί από τα ΜΜΕ, τα μέσα κοινωνικής δικτύωσης, καθώς και άλλα μέσα σχετικά με την εμπειρία των τρανς ατόμων, μπορούν να δημιουργήσουν μια πολύ λανθασμένη εντύπωση για το τι σημαίνει να είσαι ή να μεγαλώνεις ως τρανς άτομο.

Αυτή η εμπειρία ασυμφωνίας μεταξύ του «φαινομενικού» φύλου, σε σχέση με το φύλο που βιώνει το ίδιο το άτομο, είναι αυτό που εν γένει περιγράφεται ως **δυσφορία φύλου**, και είναι κάτι κοινό σε σχεδόν όλα τα τρανς άτομα, ανεξαρτήτως από το φύλο που βιώνουν. Εντός των τρανς κοινοτήτων, αυτό έχει αποτελέσει μερικές φορές ένα είδος «πολιτικού θέματος», διότι διάφορες ομάδες έχουν τις δικές τους ιδέες για το πώς προσδιορίζεται η δυσφορία φύλου, πώς αυτή εκδηλώνεται, και τι χαρακτηρίζει ένα άτομο ως τρανς. Για να μη χαθούμε σε αυτό το θέμα, η ιστοσελίδα αυτή προσδιορίζει τη δυσφορία φύλου, με ευρείς όρους, ως ασυμφωνία με το φύλο που αποδόθηκε κατά τη γέννηση. Εαν βιώνετε το φύλο σας ως διαφορετικό με εκείνο που σας αποδόθηκε κατά τη γέννηση, έχετε απολύτως το δικαίωμα να χρησιμοποιείτε την ταμπέλα «τρανς» για τον εαυτό σας, ανεξαρτήτως από το πώς εκδηλώνεται για εσάς αυτή η ασυμφωνία.

Ο σκοπός αυτής της ιστοσελίδας είναι να καταγράψει τους διάφορους τρόπους με τους οποίους μπορεί να εκδηλωθεί η δυσφορία φύλου, καθώς και τις διάφορες μορφές φυλομετάβασης, προκειμένου να παράσχει έναν οδηγό για όσα άτομα αμφισβητούν το φύλο τους, όσα άτομα ξεκινούν τώρα ή έχουν ήδη ξεκινήσει φυλομετάβαση, καθώς και όσα άτομα απλώς επιθυμούν να γίνουν καλύτεροι «σύμμαχοι».

{!{
<div class="gutter flex flex-end print-inline print-span2 print-center">
<span>Ο εικονογραφημένο τίτλος της ιστοσελίδας βασίζεται σε έργα τ@ <a href="https://www.instagram.com/jp_means_jumpei/">Jumpei JP Ueoka</a></span>
<div class="grid-row" style="grid-template-columns: 1fr 1fr">
{{import '~/img' images.jpjumpei_1 className="" link="https://www.instagram.com/p/Bq2uRCtFttU/"}}
{{import '~/img' images.jpjumpei_2 className="" link="https://www.instagram.com/p/BlA3IUrAnTi/"}}
</div>
</div>
}!}
