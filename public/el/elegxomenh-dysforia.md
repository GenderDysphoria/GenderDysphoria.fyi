---
date: "2025-11-02T12:48:38Z"
title: "Ελεγχόμενη Δυσφορία: Το Φύλο, Μεταμφιεσμένο"
linkTitle: "Ελεγχόμενη Δυσφορία"
description: "Οι τρόποι με τους οποίους τα βγάλαμε πέρα."
preBody: '_disclaimer'
lang: el
siblings:
  prev: /el/yparksiakh-dysforia
  prevCaption: Υπαρξιακή Δυσφορία
  next: /el/syndromo-tou-apatewna
  nextCaption: Σύνδρομο του Απατεώνα
classes:
  - gdb
tweets:
  - '1215746083487461379'
  - '1215749725456125952'
---

# Ελεγχόμενη Δυσφορία

Το να μεγαλώνεις ενώ κρύβεις τον εαυτό σου, ακόμα κι αν δεν το έχεις καταλάβει, κάνει την ύπαρξή σου να βασίζεται σε μηχανισμούς αντιμετώπισης που αποσκοπούν την ανακούφιση της δυσφορίας. Παρακάτω ακολουθούν μερικοί από τους τρόπους με τους οποίους ένα τρανς άτομο που κρύβει την ταυτότητά του ενδεχομένως να χρησιμοποιήσει τη δυσφορία που βιώνει στην καθημερινή ζωή:

- Όταν ένα βιντεοπαιχνίδι σάς δίνει την επιλογή να επιλέξετε το φύλο σας, τείνετε να επιλέγετε διαφορετικά από το φύλο που σας αποδόθηκε κατά τη γέννηση. Αυτό μπορεί να συνοδεύεται από δικαιολογίες που υπερασπίζουν αυτήν την επιλογή. «Είχε προεπιλεγμένο το αρσενικό και δε με ένοιαζε». «Δε θέλω να κοιτάω τον κώλο ενός άντρα για ώρες».

- Προτίμηση για λογοτεχνία ή ταινίες με χαρακτήρες του πραγματικού σας φύλου, ή με χαρακτήρες που παραβιάζουν τα έμφυλα πρότυπα (_Μουλάν_, _Μικρές Κυρίες_).

- Πορνογραφικά μέσα που ικανοποιούν έντονες επιθυμίες ή δίνουν την αίσθηση ότι είναι πιο οικεία σο άτομο, όπως γκέι/λεσβιακή πορνογραφία, πορνό με νυφικά φετίχ, ή σκηνές μεταμόρφωσης.

- Παρενδυσία ή drag.

- Εύρεση δικαιολογιών για να κόψετε κοντά τα μαλλιά σας ή για να τα μακρύνεται.

- Ξύρισμα τριχών στο σώμα, ή άρνηση ξυρίσματος των τριχών του σώματός σας.

- ´Ενδυση με φαρδιά ρούχα που κρύβουν τη γεωμετρία του σώματός σας

- Αποφυγή κοινωνικών συναθροίσεων όποτε είναι δυνατόν, επιδιώκοντας απομόνωση.

- Απόκτηση καλής γνώσεις σχετικά με κάποιο θέμα που σχετίζεται με το φύλο, όπως ο σχεδιασμός ανδρικών και γυναικείων ενδυμάτων.

- Εμμονή με τη γυμναστική (τρανσαρσενικά άτομα)

- Παροχή βοηθείας σε cis συντρόφους στα ψ´χνια, ώστε να ζουν έμμεσα μέσω του παρουσιαστικού τους.

{!{ <div class="gutter">{{import '~/tweet' ids=[
  '1215746083487461379'
  '1215749725456125952'
] tweets=meta.tweets className="collapse" }}</div> }!}

Επειδή τα παιδιά τα οποία δε συμμορφώνονται με το φύλο τους συχνά κακοποιούνται, πολλά τρανς άτομα μεγαλώνουν μαθαίνοντας να τη δική τους προσωπικότητα από καθαρή ανάγκη. Πολλά τρανς άτομα μιλούν για κάποια φάση της ζωής τους όπου προσπάθησαν να κάνουν τους εαυτούς τους να «υιοθετήσουν» το φύλο που τους είχε ανατεθεί, επιδεικνύοντας αρρενωπότητα ή θηλυκότητα σε ακραία επίπεδα, προκειμένου να «διορθώσουν» τον εαυτό τους. Αυτό μπορεί να οδηγεί σε τάσεις καταστολής που, ακόμα κι αν φαίνονται τοξικές επιφανειακά, είναι απλώς το αποτέλεσμα της προσπάθειας να κρύψουν κάθε ίχνος του αληθινού τους εαυτού. 

- Σχολαστική περιποίηση της γενειάδας (η λεγόμενη «γενειάδα άρνησης»)

- Εντατική ενασχόληση με το μακιγιάζ ώστε να τελειοποιηθεί μια εξαιρετικά θηλυκή εμφάνιση

- Εξαιρετικά αρρενωπό ή θηλυκό παρουσιαστικό

- Αποφυγή οποιασδήποτε συζήτησης σχετικά με τη μόδα οποιουδήποτε φύλου. Αισθήματα «αποσύνδεσης» κάθε φορά που λαμβάνουν χώρα συζητήσεις ή δραστηριότητες σχετικές με τη μόδα.

- Εμμονή με τη γυμναστική (τρανσθηλυκά άτομα)

- Ανάληψη ενός έντονα στερεοτυπικού έμφυλου ρόλου σε μια σχέση (π.χ. «η παραδοσιακή νοικοκυρά»)

- Το να παντρεύεσαι και να κάνεις παιδιά με την προσδοκία ότι θα σε «διορθώσει»

- Υιοθέτηση υπερσυντηρητικών στάσεων απέναντι στο φύλο και τη σεξουαλικότητα

- Έκφραση ομοφοβικών και τρανσφοβικών ιδεών ως μια μορφή αυτοάμυνας, ώστε να μην υποψιαστεί κανείς κάτι

- Έντονα παθητική εμπλοκή σε οτιδήποτε σχετίζεται με το πραγματικό σου φύλο


Τέλος, ένας άλλος πολύ συνηθισμένος μηχανισμός αντιμετώπισης της δυσφορίας είναι η εύρεση μέσων διαφυγής ή ψυχικής εμπλοκής, προκειμένου να ξεχάσετε τα δικά σας συναισθήματα:

- Έπενδύετε πολύ μεγάλα ποσοστά του ελεύθερου χρόνου σας σε χόμπι

- Κάνετε συχνά υπερωρίες στη δουλειά

- Καταναλώνετε «αλυσιδωτά» ταινίες, εκπομπές, ή βιβλία

- Περνάτε όλο το χρόνο σας παίζοντας βιντεοπαιχνίδια ή χρησιμοποιώντας μέσα κοινωνικής δικτύωσης

- Καθαρίζετε εμμονικά το σπίτι σας

- Κοιμάστε, και κοιμάστε, και κοιμάστε. Πάρα πολύ.

- Χρήση ναρκωτικών και αλκοόλ
