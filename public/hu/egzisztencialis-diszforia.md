---
date: "2020-01-26T20:41:55.827Z"
title: "Hogyan nyilvánul meg a nemi diszfória: Egzisztenciális Diszfória"
linkTitle: "Egzisztenciális Diszfória"
description: "Nem azokat a dolgokat bánom, amiket megtettem, hanem azokat, amiket nem tettem meg, amikor lehetőségem volt rá."
lang: hu
classes:
  - gdb
preBody: '_disclaimer'
siblings:
  prev: /hu/kinezet-diszforia
  prevCaption: Kinézet Diszfória
  next: /hu/kezelt-diszforia
  nextCaption: Kezelt Diszfória
---

# Egzisztenciális Diszfória

Ha nem olyan neműként nősz fel, amilyen valójában vagy, akkor sok lehetõségrõl lemaradsz, ami a többieknek mind elérhetõ volt, és neked is az lehetett volna, ha az emberek hamarabb tudták volna, mi történik veled. Pizsamapartik, táborozások, bevásárlókörutak, szurkolás vagy sportolás. A koedukált eseményekhez nagyon különböző érzések kapcsolódhatnak attól függően, hogy hogyan veszel részt bennük, mint például a szalagavató bál, vallási szertartások, vagy akár csak az udvarlás menete. Ez a diszfória biológiai eredetű is lehet, például annak a bánata, amiért nem tudsz szülni vagy nem szoptathatod a gyermekeid.

Ezek az elszalasztott lehetőségek a veszteség és a sértettség érzésében nyilvánulhatnak meg. Továbbá olyan dolgok is keserû emlékeket ébreszthetnek, amelyekhez *lett volna lehetõséged*; vagy olyan események, amelyeket nem a megfelelő nemûként éltél meg. Képzeld el, hogy vőlegénynek kell lenned az esküvődön, miközben tudod, hogy neked kellett volna a menyasszonynak lenned; felnőve a tökéletes esküvődről álmodtál, majd rossz szerepet játszottál benne.

Néha a diszfória egzisztenciálisan is megnyilvánulhat: az elvesztett fiatalság minden bánatával sújtva téged. Az összes randevú, a tinédzser bohóckodás, a bulik, sőt, még az is, hogy a megfelelő testrészekkel lehetett volna szexuálisan élni, amíg a tested fiatal volt, és nem volt felelősséged. Ez olyan idő, amit soha nem lehet visszanyerni.

Sok transz ember megpróbálja visszaszerezni ezeket az elveszett eseményeket, queer bálok házigazdája vagy résztvevője, pizsamapartikat szervez, fogadalom-megújítást tart a házastársával, és részt vesz az olyan közös pubertáskori rítusokban, mint hogy egy anyafigura segít nekik megvenni az első melltartót, vagy hogy egy apafigura megtanítja őket borotválkozni. Végső soron azonban az egzisztenciális diszfória olyasvalami, amit soha nem lehet feloldani. Új tapasztalatokat szerezhetsz, hogy pótold az elvesztetteket, de az idő kerekét soha nem tudod visszaforgatni.

Ez az egyik oka annak a sok közül, hogy miért olyan fontos a transz fiatalok tudatosítása és védelme. A fiúk a szokásos fiús dolgokat akarják csinálni, a lányok a szokásos lányos dolgokat akarják csinálni, a nem bináris gyerekek pedig azt akarják csinálni, amit helyesnek éreznek, és ha kimaradnak, nem fogják elfelejteni.
