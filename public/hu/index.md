---
date: "2022-03-04T19:08:00.000Z"
title: "A Gender Diszfória Biblia"
linkTitle: Előszó
description: "Betekintés a nemi diszfória sokféle megnyilvánulási formájába, illetve hogy mit jelent transzneműnek lenni."
preBody: '_disclaimer'
lang: hu
classes:
  - gdb
siblings:
  next: /hu/mi-is-az-a-gender
  nextCaption: Mi is az a Gender?
---


{!{
{{import
  '~/img'
  images.titlecard
  srcSizes="(max-width: 800px) 100vw, (max-width: 1000px) 70vw, 767px"
  alt="A Gender Diszfória Biblia"
  style="margin-bottom: 1em;"
  imgStyle="width: 100%"
}}
}!}

{!{
<div class="gutter"><blockquote>
  A fordítást <strong>Muráncsik Adéna</strong> készítette.
</blockquote></div>
}!}

### Tartalomjegyzék

{!{ <div class="two-column-list"> }!}

1. [Előszó](#eloszo)

2. [Mi is az a Gender?](/hu/mi-is-az-a-gender)

3. [Történelmi áttekintés a Nemi Diszfóriáról](/hu/tortenelmi-attekintes)

4. [Nemi Eufória](/hu/euforia)

5. [Testi Diszfória](/hu/testi-diszforia)

6. [Biokémiai Diszfória](/hu/biokemiai-diszforia)

7. [Társasági Diszfória](/hu/tarsasagi-diszforia)

8. [Társadalmi Diszfória](/hu/tarsadalmi-diszforia)

9. [Szexuális Diszfória](/hu/szexualis-diszforia)

10. [Kinézeti Diszfória](/hu/kinezeti-diszforia)

11. [Egzisztenciális Diszfória](/hu/egzisztencialis-diszforia)

12. [Kezelt Diszfória](/hu/kezelt-diszforia)

13. [Imposztor-Szindróma](/hu/imposztor-szindroma)

14. [Transz vagyok?](/hu/transz-vagyok)

15. [Klinikai Diagnózisok](/hu/klinikai-diagnozisok)

16. [Nemi Diszfória Kezelése](/hu/kezeles)

17. [Nemi Diszfória Okai](/hu/okok)

18. [Kromoszómák](/hu/kromoszomak)

19. [Hormonok Működése](/hu/hormonok)

20. [Androgén Második Pubertás Alapjai](/hu/masodik-pubertas-masc)

21. [Ösztrogén-indukált Második Pubertás Alapjai](/hu/masodik-pubertas-fem)

22. [Végszó](/hu/vegszo)

{!{ </div> }!}

<hr class="print-break-after print-hidden">

## Előszó

{!{
<div class="gutter"><blockquote>
  <strong>Transz·gen·der</strong> - <em>melléknév</em><br>
  Olyan személyre vonatkozik, akinek a személyes identitása és neme nem egyezik a születéskor kijelölt nemével.
</blockquote></div>
}!}

Amióta csak létezik az emberi civilizáció, [léteznek olyan emberek](https://en.wikipedia.org/wiki/Transgender_history), akiknek a belső nemükről alkotott tapasztalata nem egyezik a testük fizikai jellemzőivel. A gala, a sumér birodalom középső nemű papi osztálya több mint 4500 évvel ezelőtt létezett. Észak-Amerika őslakos kultúrái jóval az európai gyarmatosítás előtt elismertek [egy harmadik nemet](https://en.wikipedia.org/wiki/Third_gender), amely kultúrát a mai napig őriznek. Elagabalus római császár (Kr. u. 218) ragaszkodott ahhoz, hogy úr helyett úrnőnek szólítsák, és még jutalmat is felajánlott annak, aki nemi szervi helyreállító műtétet tudott végezni.

Ennek ellenére azonban a mai transzneműség fogalma csak körülbelül 130 éve létezik. Még a "transznemű" szó is csak 1965-re nyúlik vissza, amikor John Oliven javasolta, mint David Cauldwell "transzexuális" kifejezésének pontosabb alternatíváját (amelyet 1949-ben alkottak meg), ami Magnus Hirschfield "transzvesztita" kifejezését (1910) váltotta fel.

Transzneműnek lenni azt jelenti, hogy a nemi identitásod nem egyezik azzal a nemmel, amelyet a nemi szerveid alapján feltételeztek rólad. Ez azt jelentheti, hogy egy pénisszel született személy valójában lány, hogy egy szeméremtesttel született személy valójában fiú; vagy hogy egy olyan személy, akinek bármelyik nemi szerve van, nem teljesen illeszkedik a spektrum egyik oldalára sem, azaz nem-bináris.

Egy transz személy *életének bármelyik pontján* felismerheti ezt. Egyesek gyerekkorban már képesek ezt felismerni akkor, amikor megértik a nemek közötti különbségek fogalmát, mások a pubertáskor kezdetéig nem kezdenek el érezni semmit, és megint mások csak felnőtt korukban veszik észre, hogy egyáltalán valami nincs rendben. Sokan egyszerűen soha nem szembesülnek azzal a gondolattal, hogy a nemük nem egyezhet meg a születési nemükkel, vagy hogy milyen érzés ez, és így egyszerűen elfogadják a sorsukat.

Számos transznemű abban a hitben van, hogy bár érzéseik szerint nem elégedettek a születésükkor nekik rendelt nemmel, úgy gondolják, hogy ez nem azonos azzal, amit a transznemű emberek éreznek vagy gondolnak magukról. Egyesek úgy érezhetik, hogy a transzneműségre és az átmenetre való vágy valamiféle tiszteletlenséget jelent az "igazi" transz emberekkel szemben, akik tudták, hogy ők valójában fiúk vagy lányok, akik "rossz testbe születtek". A transzneműség élményének a tömegmédia által terjesztett narratívái nagyon hamis képet keltenek arról, hogy mit is jelent transzneműnek lenni, és milyen érzés transzneműként felnőni.

A belső és a külső én közötti összhang hiányának élményét nemi diszfóriának nevezzük. Minden transz személy, függetlenül attól, hogy saját magát binárisként vagy nem-binárisként látja, a nemi diszfória valamilyen formáját tapasztalja. Ez egyfajta politikai téma a transz közösségeken belül, mivel a különböző csoportoknak saját elképzeléseik vannak arról, hogy mi a nemi diszfória, hogyan nyilvánul meg, és mi minősíti egy személyt transznak. Nagyjából azonban ez a vita értelmetlen és eredménytelen, mivel az oldal tetején található definíció magában foglalja a kezdetét és a végét annak, hogy ezek a fogalmak hogyan keverednek egymással.

Az oldal célja, hogy dokumentálja a nemi diszfória sokféle megnyilvánulási formáját, valamint a nemi tranzíció egyéb aspektusait, hogy útmutatót nyújtson azoknak, akik érzéseiket kérdőre vonják; azoknak, akik most kezdik a transzneműek útját; azoknak, akik már úton vannak; valamint azoknak, akik egyszerűen csak szeretnének jobb támogatók lenni.

{!{
<div class="gutter flex flex-end print-inline print-span2 print-center">
<span>A címben található grafika <a href="https://www.instagram.com/jp_means_jumpei/">Jumpei JP Ueoka</a> munkája alapján készült.</span>
<div class="grid-row" style="grid-template-columns: 1fr 1fr">
{{import '~/img' images.jpjumpei_1 className="" link="https://www.instagram.com/p/Bq2uRCtFttU/"}}
{{import '~/img' images.jpjumpei_2 className="" link="https://www.instagram.com/p/BlA3IUrAnTi/"}}
</div>
</div>
}!}
